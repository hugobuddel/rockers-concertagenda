<p><strong>Bullet For My Valentine</strong> keert terug... en nu écht! Op 1 februari komen de Welshmen naar 013 voor een spectaculaire show. Afgelopen winter moest de volledige tour geannuleerd worden wegens de aanhoudende coronamaatregelen, maar inmiddels is die ellende verleden tijd en is er een nieuwe datum geprikt voor deze classic portie melodische metalcore. Onze oren hebben inmiddels genoeg tijd gehad om te wennen aan het gelijknamige laatste album: bereid je dus voor op de meest woeste en agressieve kant van Bullet For My Valentine tot nu toe, die onze Main deze avond zal laten schitteren met gierende solo's en monsterlijke riffs. We weten niet wie BFMV zo kwaad heeft gemaakt, maar wij houden er van. <em>"Let the madness begiiiiiiiiin!"</em><br></p>
<p>Special guest van deze avond is <strong>Jinjer</strong>, een veelzijdige, progressieve groove metal formatie uit Donetsk, Oekraïne. Zowel in hun thuisland als daarbuiten heeft Jinjer een grote schare fans weten te vergaren met hun unieke sound. Ondanks de treurige situatie in Oekraïne heeft de band via social media laten weten niet terug te deinzen en er naar uit te kijken om BFMV te vergezellen op deze tour! Om deze avond compleet te maken zullen de post-hardcore veteranen van <strong>Atreyu</strong> hun opwachting maken als special guest.&nbsp;</p>
<p><em><br></em><em>Dit is de verplaatste show van 27 januari 2022.</em><em>&nbsp;Gekochte tickets blijven geldig.</em><em></em></p>