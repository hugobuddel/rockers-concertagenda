<p></p>
<p>Er is geen enkele band zoals <strong>Neptunian Maximalism</strong> (ook wel <strong>NNMM</strong>). Het flinke collectief bestaande uit wisselende muzikanten - maar veelal onder leiding van Guillaume Cazalet (CZLT, Sol Kia ; ZAÄAR) en saxofonist Jean-Jacques Duerinckx (ZAÄAR ; Ze Zorgs) - maakt muziek die even buitenaards als werelds is. Werelds, omdat de rituele mix van voodoo, drone, metal, psych, improvisatie en (free)jazz invloeden heeft van over de hele wereld (o.a. Tibet, India, Europa, Arabische wereld), buitenaards omdat NNMM die middelen inzet om jou tot grote hoogten te transporteren. Ze treden vandaag op met hun ‘Supernova Arkestra’, maar wie er dan ook in de band zitten, een liveshow van Neptunian Maximalism is een spirituele ervaring die je nog lang bijblijft. </p>
<p></p>