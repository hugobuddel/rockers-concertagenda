<p>Deze avond brengen we je een <em>double bill</em> gevuld&nbsp;met knallende power metal! De mannen van <strong>Helloween</strong> zullen samen met het Zweedse <strong>HammerFall</strong> voor een exclusieve show naar 013 komen. Helloween is uitgegroeid tot één van de meest gerespecteerde Duitse speed-, heavy- en powermetalbands. Ze worden beschouwd als de <em>godfathers</em> van de speed metal en staan sinds 1984 als headliner op belangrijke festivals over de hele wereld.&nbsp;De powermetalband HammerFall is&nbsp;sinds de jaren negentig verantwoordelijk voor een ijzersterk oeuvre, waar weinig tot geen misstap in te bekennen valt. Het in 2019 verschenen 'Dominion' kan zich bijvoorbeeld gemakkelijk meten met klassiekers als 'Legacy Of Kings' uit 1998. Beide bands zullen gloednieuwe albums uitbrengen, die voor het eerst te beluisteren zijn tijdens de United Forces 2022 tour die exclusief naar 013 komt. Verwacht vanavond vingervlug gitaarwerk&nbsp;van deze twee titanen.&nbsp;</p>