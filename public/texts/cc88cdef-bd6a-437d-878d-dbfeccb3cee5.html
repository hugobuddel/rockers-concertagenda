<p><strong>Een van de best bewaarde geheimen uit de indie-underground is de Britse postrock-band, Esben And The Witch. De band produceert al jaren aangrijpende muziek – door zichzelf omschreven als nightmare pop – die beïnvloed is door uiteenlopende genres als dreampop en metal, met gothic elementen. Bekend om hun donker broeierige teksten, geluid en energie, brengt Esben and the Witch op 12 mei hun lang verwachte album ‘Hold Sacred’ uit, en dat vieren ze met een meeslepende show in Patronaat!</strong></p>
<p>Na hun debuut ‘Violet Cries’ in 2011, een album door BBC omschreven als “a darker-hued cousin of The xx rather than some pastiche of The Cure or Sisters of Mercy”, brengt het trio, bestaande uit Rachel Davies, Daniel Copeman en Thomas Fischer nog 5 studioalbums uit tot ze een pauze van 5 jaar inlassen. ‘Hold Sacred’ is een soort van reset voor de band, waarvoor ze terug zijn gegaan naar hun eigen label en distro Nostromo. De creativiteit vloeit, want ook lanceerden ze Haus Nostromo; een gecureerd platform voor kunst, boeken, zines, kleding en meer met een sterke DIY insteek.</p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>
<br>
<a href="https://esbenandthewitch.bandcamp.com/" target="_blank" rel="noopener">Bezoek de website</a>