
    <div class='long-html'>
    <section class='long-html__text'>
    <div><div><div><div><p>De alternatieve nineties dansavond SNAREN 90 komt terug op zaterdag 2 september. Deze editie met een liveperformance van grunge-tribute Pablo Honey! De Vlaamse band is vernoemd naar Radiohead’s debuutalbum – dat 3 decennia geleden verscheen – en bestaat uit leden van o.a. Ramkot, RHEA en King Hiss.</p>
</div></div></div></div><div><div><div><h3>Pablo Honey begon met leden van King Hiss</h3></div></div></div><div><div><div><div><p>Pablo Honey begon met Jan en Jason – beiden actief bij metalformatie King Hiss – die ervan droomden om hun muzikale horizon te verbreden. Hun gemeenschappelijke liefde voor stevige gitaarmuziek en de realisatie dat de jaren negentig een schare aan epische bands en platen voortbracht. Specifiek de grungeperiode met bands als Alice in Chains, Pearl Jam, Stone Temple Pilots, Nirvana en Soundgarden wist hun aandacht te grijpen.</p>
</div></div></div></div><div><div><div><h3>Jonge partners in crime</h3></div></div></div><div><div><div><div><p>Om een band te starten werd het duo aangevuld met 2 jonge partners in crime; Hanne Vandekerckhove (Noedels, Aarde Aan Daan, Umm, …) én Guillaume Lamont (RHEA). Beide verdienden ze reeds hun strepen bij een aantal verschillende projecten.</p>
</div></div></div></div><div><div><div><h3>90's festivalgevoel</h3></div></div></div><div><div><div><div><p>Pablo Honey mikt erop om het festivalgevoel van de 90’s nieuw leven in te blazen. Op het podium claimen ze de show, zonder tekort te doen aan de orginele songs en sound. Het is niet hun bedoeling om zomaar even de les op te zeggen. Haal je combats en flanellen houthakkershemd uit de kast en laat je uit je sokken blazen!</p>
</div></div></div></div><div><div><div><h3>Leden</h3></div></div></div><div><div><div><div><p>Jan Coudron - zang</p>

<p>Hanne Vandekerckhove - bas</p>

<p>Guillaume Lamont - gitaar</p>

<p>Jason Bernard - drums</p>
</div></div></div></div>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/3HkFCXYPMCw" title="YouTube video player" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/2254777094717511/" class="long-html__social-list-link">Facebook event</a></li>
    </ul>
  </nav>
    </div>
  