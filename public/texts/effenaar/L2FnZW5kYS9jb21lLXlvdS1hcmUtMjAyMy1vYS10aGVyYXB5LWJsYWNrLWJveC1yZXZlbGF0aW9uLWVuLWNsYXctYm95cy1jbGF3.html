
    <div class='long-html'>
    <section class='long-html__text'>
    <div><div><div><div><p>Na de succesvolle, uitverkochte ‘covid editie’ van Come As You Are in 2022, zal het festival in 2023 weer in alle zalen van de Effenaar plaatsvinden. Met in totaal 12 rock en grunge acts vieren we ruim dertig jaar gitaarmuziek.</p>

<p><strong>Come As You Are 2023</strong> zal plaatsvinden op <strong>zaterdag 7 oktober</strong>.&nbsp;</p>
</div></div></div></div><div><div><div><h3>Therapy?</h3></div></div></div><div><div><div><div><p>Sinds hun doorbraak met klassieker ‘Troublegum’ (1994) gaat de Noord-Ierse rockband&nbsp;Therapy? plankgas vooruit. In hun 3 decennia durende carrière is de band blijven experimenteren richting alle hoeken van de rock, metal en grunge. Ondertussen bracht&nbsp;Therapy? 15 albums uit, deelden ze het podium met grootheden als Ozzy Osbourne en David Holmes. Nu keert de band terug, na hun verpletterende optreden tijdens Come As You Are 2017.</p>
</div></div><div><div><div></div></div></div></div></div><div><div><div><h3>Tramhaus</h3></div></div></div><div><div><div><div><p>In mei speelde postpunksensatie Tramhaus&nbsp;onze Kleine Zaal plat tijdens&nbsp;hun&nbsp;uitverkochte clubshow.&nbsp;Op&nbsp;Come&nbsp;As&nbsp;You Are&nbsp;keren de Rotterdammers terug én promoveren&nbsp;ze&nbsp;naar onze Grote Zaal. Hun overweldigende live-energie, snijdende gitaren én feilloze dansbewegingen brachten het vijftal in 2023 al naar festivals als&nbsp;Sziget, Zwarte Cross, Wildeburg, Down The&nbsp;Rabbit&nbsp;Hole&nbsp;en nu ook naar&nbsp;Come&nbsp;As&nbsp;You&nbsp;Are.&nbsp;&nbsp;</p>
</div></div><div><div><div></div><div><div>Michele Margot</div></div></div></div></div></div><div><div><div><h3>Black Box Revelation</h3></div></div></div><div><div><div><div><p lang="NL-NL">Black Box Revelation komt naar Come As You Are met hun gloednieuwe album 'Poetic Rivals'. Het album is gemaakt met producer Andy Savours (Black Country, New Road, Arctic Monkeys en My Bloody Valentine) en vanaf 31 maart 2023 te beluisteren. &nbsp;</p>

<p lang="NL-NL">Sinds de tour van hun debuutalbum ‘Set Your Head On Fire’ in 2008 is Black Box Revelation een graag geziene gast in Effenaar. In de loop der jaren heeft het Brusselse duo bestaande uit Jan Paternoster en Dries van Dijck rock ’n roll-geschiedenis geschreven; ze waren de eerste Belgische artiesten in David Letterman’s ‘Late Late Show’, maakten opnamen in L.A. met Alain Johannes (Queens Of The Stone Age) én speelden voorprogramma’s voor Meat Puppets, Beady Eye, Jane’s Addiction, Iggy Pop en Seasick Steve.&nbsp;&nbsp;</p>
</div></div><div><div><div></div></div></div></div></div><div><div><div></div></div></div><div><div><div><figure><blockquote><span>“</span>‘’They rock! They f*cking rock!(…)Simply the best rock band of the moment” - Seasick Steve<span>”</span></blockquote><figcaption>Geert Op de Beeck | Focus Knack BE</figcaption></figure></div></div></div><div><div><div><h3>Claw Boys Claw</h3></div></div></div><div><div><div><div><p>Claw Boys Claw komt terug naar Come As You Are om hun 40e (!) verjaardag te vieren. Samen met gitarist John Cameron vormt frontman Peter te Bos al sinds 1983 de harde kern van Claw Boys Claw. En na al die jaren blijft Te Bos op het podium zelf ook nog een ‘Superkid.’ In totaal bracht de Amsterdamse alternatieve rockmachine meer dan tien platen uit en in 2021 werd daar het laatste album ‘KITE’ aan toegevoegd. Op 7 oktober zing je mee met hits als ‘Rosie’, ‘600 Monkeys’ en ‘I Am Sea’.&nbsp;&nbsp;</p>
</div></div><div><div><div></div></div></div></div></div><div><div><div><h3>Paceshifters</h3></div></div></div><div><div><div><div><p>Het alternatieve rocktrio Paceshifters komt met hun nieuwste plaat&nbsp;'Brand New Plan'&nbsp;naar Come As You Are. Met meer dan 10 jaar aan ervaring, shows op festivals als Zwarte Cross, Pinkpop, Exit (Servië) en SXSW én 4 albums op zak was de Nederlandse band klaar voor iets nieuws. En dat hoor je terug op hun laatste album! Op 'Brand New Plan'&nbsp;weet Paceshifters meer ruimte en dynamiek te creëren, zonder in te leveren op de energie en kracht die we van ze gewend zijn. &nbsp;</p>
</div></div><div><div><div></div></div></div></div></div><div><div><div><h3>Demob Happy</h3></div></div></div><div><div><div><div><p>De Engelse grunge-/psycherockers van Demob Happy tourden al met Jack White en Royal Blood en outlets als DIY-Magazine, NME&nbsp;en The Guardian spraken lovend over de band. Op 26 mei verscheen hun derde album 'Divine Machines', een legitieme reden om de band uit te nodigen voor ons CAYA Festival&nbsp;</p>

<p>De eerste singles 'Run Baby Run' en 'Voodoo Science' zijn al te beluisteren.&nbsp;</p>
</div></div><div><div><div></div></div></div></div></div><div><div><div><h3>Them Two - The GOTCHA! Crew </h3></div></div></div><div><div><div><div><p>E1 ‘Rockattack’ Ten &amp; Robadope Ro zijn Them Two - The Gotcha! Crew. Sinds het debuutalbum ‘Words and Music from the Lowlands’ (1991) staan de frontmannen bekend als het gezicht van Gotcha!; een van Nederlands’ vetste funkbands ooit. Na de succesvolle vervolgplaat ‘GOTCHA! GOTCHA!, GOTCHA!’ in 1993 verliet Ro de groep met een knal. Sindsdien speelde de door George Clinton’s Funkadelic gezegende band met tussenpozen en wisselende samenstellingen tot de dagen in 2015 geteld waren. Dit jaar – 3 decennia na het verschijnen van hun 2e album – brengen Ro &amp; Ten op weg naar nieuwe muziek een ode aan het repertoire, op weg naar nieuwe muziek.&nbsp;&nbsp;</p>
</div></div><div><div><div></div></div></div></div></div><div><div><div><h3>Cloud Cafe</h3></div></div></div><div><div><div><div><p>De Amsterdamse band Cloud Cafe&nbsp;bestaat nog geen jaar; maar debuteerde in januari al op Noorderslag. In maart 2023 verscheen hun zelf getitelde debuut-EP.&nbsp;Fans van bands zoals&nbsp;Wand, Mazzy&nbsp;Star, Helena Deeland&nbsp;en Big Thief&nbsp;mogen de show van deze folky&nbsp;indierockers&nbsp;niet missen.&nbsp;</p>
</div></div><div><div><div></div></div></div></div></div><div><div><div><h3>Ross Curry</h3></div></div></div><div><div><div><div><p>Nadat Ross Curry&nbsp;(Spo&nbsp;Dee O Dee)&nbsp;in 1998 debuteerde met zijn gelijknamige eigen album&nbsp;was het enige tijd stil rondom de solocarrière van de zanger.&nbsp;Althans, totdat hij in 2021&nbsp;terugkeerde met 'Blind Eye Samson'. En in september is het alweer de beurt aan&nbsp;opvolger 'Tune On', dat werd gemixt en gemastered&nbsp;door Pieter Kloos&nbsp;– bekend van zijn werk voor de Noorse band Motorpsycho. De single 'The Suffering' belandde in 2022 op de nummer 1 in de Indie&nbsp;Chart van Indie&nbsp;XL én ook andere tracks bereikten de top 10.&nbsp;</p>
</div></div><div><div><div></div></div></div></div></div><div><div><div><h3>Mayleaf</h3></div></div></div><div><div><div><div><p>Liefhebbers van bands als Weezer, Drug Church&nbsp;&amp; Bayside&nbsp;mogen zich gelukkig prijzen met de toevoeging van Mayleaf; een alternatieve grunge/rock band die inspiratie haalt uit rauwe, vuige fuzz&nbsp;&amp; 90's tunes. Verwacht poppy&nbsp;sounds gecreëerd door laag grommende Telecaster-gitaren.&nbsp;Rechtstreeks uit de garage!&nbsp;</p>
</div></div><div><div><div></div></div></div></div></div><div><div><div><h3>Hideous</h3></div></div></div><div><div><div><div><p>Hideous is het gloednieuwe samengesteld gezin van gitaristen Guillaume Lamont (RHEA) en Tim Leyman (Ramkot). Beiden verdienden ze al hun strepen bij de genoemde projecten, maar ze besloten om hun krachten te bundelen. Hideous brengt rockmuziek geïnspireerd op de ruwheid van de jaren '90. Rechtdoor zonder nadenken, maar toch het belang van een zwevende melodie niet onderschatten. Pas stonden ze nog in het voorprogramma van The Vices, maar nu brengen ze hun liveshow naar Come As You Are.&nbsp;&nbsp;</p>
</div></div><div><div><div></div></div></div></div></div><div><div><div><h3>La Grunge</h3></div></div></div><div><div><div><div><p lang="NL-NL">Het volledige vrouwelijke La Grunge brengt een ode aan de rockchicks van nineties; de frontvrouwen uit de grunge- en rockscene om precies te zijn. En waar kan dat beter dan op Come As You Are? De vierkoppige band – in 2020 door Effenaar bij elkaar gebracht -&nbsp;beperkt zich niet alleen tot hits uit de nineties, maar zal ook het meer obscure werk serveren. Dus niet alleen Skunk Anansie, Alanis Morisette, HOLE en Breeders maar ook L7 en Babes in Toyland. Rock ’n roll female style!&nbsp;</p>
</div></div><div><div><div></div></div></div></div></div><div><div><div><h3>Café Acoustics</h3></div></div></div><div><div><div><div><p lang="NL-NL">Come As You Are staat voor de deur en als klap op de vuurpijl roepen we Café Acoustics in het leven; een drietal akoestische solo performances door niemand minder dan frontman Remi van rockband Green Lizard, Cords frontvrouw Simone en The Lowest Standard.</p>
</div></div><div><div><div></div></div></div></div></div>
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/album/5AiJdGeontowGTYZGZAfjl?utm_source=generator" loading="lazy" class=""></iframe></div><div class='iframe-wrapper-16-9'><iframe src="https://www.youtube.com/embed/E_NERtGwMLM?si=0a_KG-OtW99yTrvu" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/nZzknLiIFho" title="YouTube video player" class=""></iframe></div><div class='iframe-wrapper-152px'><iframe src="https://open.spotify.com/embed/artist/5t378xBMytAymycG84zIPv?utm_source=generator" loading="lazy" class=""></iframe></div><div class='iframe-wrapper-16-9'><iframe src="https://www.youtube.com/embed/Fns9paaKwvg" title="YouTube video player" class=""></iframe></div><div class='iframe-wrapper-152px'><iframe src="https://open.spotify.com/embed/album/6bOoc8jgSOisdtcZTMb63p?utm_source=generator&amp;theme=0" loading="lazy" class=""></iframe></div><div class='iframe-wrapper-152px'><iframe src="https://open.spotify.com/embed/album/26YQJENlfFVszGsEljTBCD?utm_source=generator" loading="lazy" class=""></iframe></div><div class='iframe-wrapper-16-9'><iframe src="https://www.youtube.com/embed/kuV_k6INDoA?si=4sDt3Cr0FZRSf4-X" title="YouTube video player" class=""></iframe></div><div class='iframe-wrapper-152px'><iframe src="https://open.spotify.com/embed/artist/26os34h0wni38bdUgrlbnK?utm_source=generator&amp;theme=0" loading="lazy" class=""></iframe></div><div class='iframe-wrapper-152px'><iframe src="https://open.spotify.com/embed/artist/0vvVC09B2npGGn1h67PcNy?utm_source=generator&amp;theme=0" loading="lazy" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/654629056300021" class="long-html__social-list-link">Facebook event</a></li>
    </ul>
  </nav>
    </div>
  