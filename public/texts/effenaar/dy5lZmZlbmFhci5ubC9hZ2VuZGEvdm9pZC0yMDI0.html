
    <div class='long-html'>
    <section class='long-html__text'>
    <div><div><div><div><p>Na een succesvolle eerste editie van Into the Void kan een tweede editie natuurlijk niet uitblijven. Op 24 februari zal ons pand opnieuw worden ondergedompeld in een moeras van stoner, sludge en doom. Eén van de bands die daarbij garant staat voor een flinke portie interactie met het publiek is de band die door Josh Homme 'de beste band ter wereld' wordt genoemd. Dan hebben we het natuurlijk over&nbsp;<strong>Truckfighters</strong><em>.</em>&nbsp;Overal waar deze Zweden op het podium staan, verandert de zaal in een groot stonerfeest.&nbsp;Ook zullen de Zweden van <strong>Graveyard </strong>ons voorbij het waarneembare universum komen knallen.</p>
</div></div></div></div><div><div><div></div></div></div><div><div><div><div><p>Het Franse&nbsp;<strong>Mars Red Sky</strong>&nbsp;heeft inmiddels een trouwe schare fans opgebouwd met hun unieke sound van psychedelische stonerdoom met etherische vocalen. Meer psychedelische rock die zich moeilijk in een hokje laat stoppen is er van&nbsp;<strong>Rrrags</strong>,&nbsp;het Belgisch/Brabantse Rocktrio. De Zweden van&nbsp;<strong>Skraeckoedlan&nbsp;</strong>laten zich inspireren door de oneindigheid van het heelal, het laat zich raden hoe dat klinkt. De Italianen van<strong>&nbsp;Black Rainbows</strong>&nbsp;borduren verder op de desert scene&nbsp;die we kennen van bands als Fu Manchu en Kyuss.&nbsp;</p>
</div></div></div></div><div><div><div></div></div></div><div><div><div><div><p>Bij Into the Void horen natuurlijk loodzware riffs in de stijl van de naamgever van het festival. Daarvoor zorgen het Oostenrijkse&nbsp;<strong>Endonomos</strong>,&nbsp;het Friese&nbsp;<strong>Ter Ziele</strong>,&nbsp;de Groningers van&nbsp;<strong>Onhou&nbsp;</strong>en de Grieken van&nbsp;<strong>Acid Mammoth</strong>.&nbsp;</p>
</div></div></div></div><div><div><div></div></div></div><div><div><div><div><p>Uit Zweden komt <strong>GAUPA</strong>, dat het best omschreven kan worden als Karma to Burn met Björk op zang. Deze op zijn zachtst gezegd verrassende combinatie zorgt voor bijzonder sferische stonermetal.</p>

<p>De Italianen van <strong>1782 </strong>tappen uit een heel ander vaatje. Een doomvaatje om precies te zijn. De band viel al op met hun gruizige debuuttrack 'She Was A Witch" en bracht eerder dit jaar het album “Clamor Luciferi” uit, wat zoveel betekent als 'schreeuw van de duivel'.</p>
</div></div></div></div>
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/883906823389842" class="long-html__social-list-link">Facebook event</a></li>
    </ul>
  </nav>
    </div>
  