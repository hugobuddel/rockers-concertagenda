
    <div class='long-html'>
    <section class='long-html__text'>
    <div><div><div><div><p>Tegen het einde van het jaar is het weer tijd om een aantal hoogtepunten op te halen en voor ons moet dat de show van HAMMOK op Hit The City festival geweest zijn, waar ze de bouwconstructie van een propvolle The Jack nog eens flink aan de test onderwierpen.</p>
</div></div></div></div><div><div><div></div></div></div><div><div><div><div><p>HAMMOK is een gloednieuw noise trio uit Noorwegen, dat elke associatie met de serene landschappen en idyllisch besneeuwde bergtoppen van het land ver achter zich laat. In plaats daarvan brengen ze je noisy punk/rock en post-hardcore met een akelige intensiteit en wreedheid, waarin ze niet schromen de grenzen van het genre op te rekken. Aan de chaotische mix worden grooves, knappe ritmewisselingen en een hiphop attitude toegevoegd. Maar absoluut hoogtepunt zijn hun live-shows, waar frontman Tobias Maxwell Osland monitorspeakers, het publiek, de bar, al crowdsurfend trotseert zonder ook maar een noot te missen. Moshpits gegarandeerd, dus wees erbij op zaterdag 30 maart in het Stroomhuis.</p>
</div></div></div></div><div><div><div></div></div></div><div><div><div><figure><blockquote><span>“</span>Jumping/Dancing/Fighting is a polished introduction that posits Hammok not merely as noise-rock newcomers, but also erudite students of the genre who hit the ground running.<span>”</span></blockquote><figcaption>Pitchfork</figcaption></figure></div></div></div>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/_S0lj-RDdgk?si=tKPCiPMgyDuqcfHp" title="YouTube video player" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" href="https://www.facebook.com/events/308077545466875/?ref=newsfeed" class="long-html__social-list-link">Facebook event</a></li>
    </ul>
  </nav>
    </div>
  