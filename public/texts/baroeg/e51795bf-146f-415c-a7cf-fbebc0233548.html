
    <div class='long-html'>
    <section class='long-html__text'>
    
                                    
<p>De negende editie van het <span>Veneration</span> Of The Dead festival staat voor de deur. Het langstlopende Nederlandse black metal festival is dit jaar één dag, en wel zaterdag 14 oktober. Verwacht zoals altijd weer exclusieve en speciale shows door en voor veteranen uit binnen- en buitenland. De kaartverkoop begint binnenkort.</p>

<p>Ancient behoort tot de zeer beruchte eerste golf van black metal bands uit Bergen, Noorwegen en bracht hun eerste muziek uit tegelijkertijd met bands als Gorgoroth, Immortal en Aeternus. Momenteel speelt de band het debuut “Svartalvheim” uit 1994 en de daaropvolgende EP “Trolltaar”. Voor velen het beste dat ze uitbrachten en de band speelt volledig trouw aan de originele opname: geen herschreven nummers, geen symfonische versies of andere aanpassingen. De band speelde deze speciale oude set al tientallen malen in Europa – nu is de laatste kans om deze set in Nederland te aanschouwen.</p>

<p>Hell Militia leverde in 2022 onverwacht een nieuw album af – maar dit was wel direct één van de albums van het jaar. “Hollow void” heeft een claustrofobische en angstaanjagend beklemmende sfeer. Oudere albums waren met Meyhnach van Mütiilation op zang, maar hoewel deze al dik tien jaar uit de band is veranderde er muzikaal niet veel aan de traditionele black metal van Hell Militia: door en door nare en rotte black metal. Invloeden van Mayhem’s meesterwerk “De mysteriis dom. Sathanas” zijn hoorbaar, maar een kenmerkend Frans geluid dat doet denken aan bands als Merrimack, Antaeus en Temple Of Baal valt ook op. De laatste keer dat Hell Militia officieel in Nederland speelde was al weer jaren geleden – alle reden om ze hier weer eens te aanschouwen!</p>

<p>Wie kent Kjeld nog niet? Naast enkele EPs en splits bracht de band twee albums uit die zich kenmerken door hun muzikaliteit, sfeer en originaliteit. De band weet als geen enkele in Nederland dreigende intensiteit te brengen met hoog muzikaal vakmanschap. Het blijft moeilijk om de stijl van deze unieke band te omschrijven, dus laat hun muziek je gewoon overtuigen. Onlangs verliet zanger Skier na 12 jaar de band. Hij maakt plaats voor de oorspronkelijke zanger Asega die er ten tijde van de eerste EP bij was. Met hernieuwde kracht zal de band nieuwe én oude nummers met hun kenmerkende intensiteit ten gehore brengen.</p>

<p>De Drentsche donder zal weer razen! Salacious Gods is voor het eerst weer te horen en te zien op Veneration 2023. Niet minder dan 18 jaren verstreken na “Piene” uit 2005 – nu presenteert de band hun nieuwe album “Oalevluuk”. Eind jaren ’90 verscheen het zeer sterke en nog enigszins symfonische debuut, vergelijkbaar misschien met latere Liar Of Golgotha, maar al vanaf het tweede album concentreerde de band zich meer en meer op aggressie waarbij ook de keyboards steeds verder verdwenen. Wij hebben het nieuwe album al gehoord – verwacht een duister stuk traditionele black metal in de stijl van oude Mayhem en Inquisition maar met vooral een kenmerkend eigen geluid en stijl!</p>

<p>Bereid u voor op een lokale wervelwind dit jaar, of misschien moeten we wel zeggen: een lokaal zwart gat die je transporteert naar de alternatieve paranormale dimensie waar de gecontroleerde chaos van Omegavortex huist. Omegavortex is één van de uniekste bands die we ooit hadden. De band is een parel in de underground en speciaal voor Veneration werd een lineup van maniakken samengesteld om weer live te spelen. Verwacht traditionele death metal riffs in de stijl van oude Morbid Angel en Necrovore, uitgevoerd met de intensiteit van Revenge en Angelcorpse, en geproduceerd met een verwoestend geluid als Bestial Warlust en Sadistik Exekution. Dit alles gecombineerd hebben we een barbaarse, allesvernietigende, ultra-aggressieve band die werkelijk uniek is. Waar we vorige jaren bands als Tsatthoggua en Sammath hadden om de boel vakkundig te slopen, doet Omegavortex hier gerust nog een schepje bovenop.</p>

<p>The Chösen is terug – verwacht trollenverslindende aggressieve black/thrash, nog net zo old-school als altijd!! De band bracht vorig jaar het tweede album uit, maar liefst 18 jaar na het debuut. De leden waren in de tussenliggende periode druk met bands als Standvast, Tarnkappe en Kaeck. Maar het heidense vuur brandt wederom! “Resistance leading to strength” is onder primitieve omstandigheden opgenomen en klinkt alsof de tijd heeft stil gestaan. In het verleden speelde The Chösen onder andere met Aborym, Corpus Christii, Blacklodge en meer, en keert nu terug naar Baroeg!</p>

<p><span><br>
</span>De Belgische bokkenrijders van Rituals Of The Dead Hand zullen Veneration 2023 inluiden met hun originele mix van black en doom metal. Dit trio druk bezette muzikanten (onder andere ook in Hemelbestormer, Serpentcult, Entartung) bracht recentelijk hun tweede album uit, waarbij hun opgedane ervaringen duidelijk direct overtuigen. Een professionele en goed geschreven album vol dreigende, zware doom stukken, ritualistische vocalen en aggressieve black metal stukken. Verwacht een soort mix van The Ruins Of Beverast, Celtic Frost en Rotting Christ.</p>
<p>&nbsp;</p>
<div dir="auto">Het tijdschema wordt in de week van het evenement bekend gemaakt. Concerten in Baroeg zijn rond 23.00 uur afgelopen. Op zondagen is dat uiterlijk 22.00 uur, maar meestal vroeger.</div>

<div>
<div></div>
</div>










<p>&nbsp;</p>

    </section>
    <section class='long-html__music-videos'><div class='iframe-wrapper-generiek'><a href="https://omegavortex.bandcamp.com/" target="_blank" rel="noopener"><i class="fa fa-facebook-official"></i> Omegavortex</a></div><div class='iframe-wrapper-16-9'><iframe width="600" height="400" src="https://www.youtube.com/embed/1v2Ku1aso1I?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/uh1TdLNhOxU?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/iLNwZ8z-mXw?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/qROXi7eIb38?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/ax66HPvXU2U?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/DCQccix-qXY?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/00UAkQq2SgQ?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/QQEx_J7MV50?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/venerationofthedead" target="_blank" rel="noopener" class="long-html__social-list-link"> Veneration Of The Dead</a></li><li class='long-html__social-list-item'><a href="https://www.facebook.com/venerationofthedead" target="_blank" rel="noopener" class="long-html__social-list-link"> Ancient</a></li><li class='long-html__social-list-item'><a href="https://www.facebook.com/hellmilitiaofficial" target="_blank" rel="noopener" class="long-html__social-list-link"> Hell Militia</a></li><li class='long-html__social-list-item'><a href="https://www.facebook.com/Kjeldblackmetal" target="_blank" rel="noopener" class="long-html__social-list-link"> Kjeld</a></li><li class='long-html__social-list-item'><a href="https://www.facebook.com/profile.php?id=100063615000945" target="_blank" rel="noopener" class="long-html__social-list-link"> Salacious Gods</a></li><li class='long-html__social-list-item'><a href="https://www.facebook.com/Thechosen666" target="_blank" rel="noopener" class="long-html__social-list-link"> The Chösen</a></li><li class='long-html__social-list-item'><a href="https://www.facebook.com/thenoxentity" target="_blank" rel="noopener" class="long-html__social-list-link"> Rituals Of The Dead Hand</a></li><li class='long-html__social-list-item'><a href="https://www.facebook.com/events/6606671996043477/" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  