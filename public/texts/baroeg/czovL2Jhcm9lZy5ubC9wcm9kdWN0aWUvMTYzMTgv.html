
    <div class='long-html'>
    <section class='long-html__text'>
    
                                    
<p>Annual fest to crush the boundaries between different forms of underground music and to spread the knowledge of its diversity.</p>

<p>Hoewel Plusminus nog niet in Baroeg heeft opgetreden, geldt dat voor de afzonderlijke bandleden zeker niet. Zij stonden reeds met diverse extreme metalbands op het podium, zoals Ancient Rites, Inquisitor en Houwitser. Plusminus gooit het echter over een heel andere boeg en zal de avond afsluiten met een aantal hardrock klassiekers die de meeste bezoekers van Festerfest mee zullen kunnen zingen. In combinatie met de kwaliteiten van de muzikanten zal dit een spetterend slotakkoord van de avond betekenen met hits van bands als AC/DC, Thin Lizzy, Judas Priest en Rose Tattoo.</p>

<p>Al actief vanaf 1990 is Phlebotomized een band die de oorspronkelijke death metal sound al snel aanvulde met invloeden uit andere stijlen. Altijd subtiel verwerkt en zonder de harde roots uit het oog te verliezen, zoals sommige andere bands uit dat tijdperk. Anno 2024 staat er een revitaliseerde liveband op de planken, maar wordt de unieke muziek nog steeds geschreven door Tom Palms waarmee de Phlebotomized sound op het recentelijk uitgebrachte laatste album ‘Cloud of Confusion’ direct herkenbaar is. Dat dat ook op het podium tot knallende resultaten leidt, bewijst de band regelmatig op de podia in Nederland en daarbuiten. Phlebotomized past daarnaast uiteraard bijzonder goed bij het ‘Crushing the boundaries…’-concept van Festerfest.</p>

<p>Insurrection staat voor een mix van brutaliteit, melodie en pakkende nummers, kortom: een genadeloos portie melodieuze death/thrash metal. Muzikaal zijn er wel wat connecties met een band als At The Gates. Niet in de laatste plaats door de extreme vocalen die de muziek naar een hoger niveau tillen, al is het muzikale geweld ook niet te versmaden. Het debuutalbum werd geproduceerd door Fredrik Nordström, die we ook kennen van productieklussen voor datzelfde At The Gates, evenals van een In Flames en Dimmu Borgir. Door het spelen van inmiddels meer dan 100 concerten met diverse genre-grootheden is men inmiddels ook een geoliede machine op het podium en staat ons een nieuw album te wachten waar op Festerfest al het één en ander van gespeeld zal worden.</p>

<p>Mouser is terug aan het front, met hun arsenaal aan puntige, catchy, venijnige korte, soms zeer korte, songs met compromisloze teksten, die de zenuw van deze op hol geslagen samenleving genadeloos blootleggen. De Delftse band bestaat uit leden die al tientallen jaren actief zijn in de scene, denk aan bands als Mauler (vorig jaar nog op Festerfest), Discipline, Red Sea Sharks en Subrockers.<br>
No mercy, No prisoners. 1,2,3,4………</p>

<p>NOCX maakt industrial cyber techno en bestaat al vanaf 2010. Men heeft metal-roots, maar besluit al snel om zich met NOCX te focussen op een industrial-sound, waarmee dansvloeren van podia als Melkweg, Paard van Troje en Tivoli werden omgeturnd tot kolkende massa’s. Ook visueel is sprake van een spectaculaire ervaring, die ervoor zorgt dat je bloed op topsnelheid door je lichaam giert terwijl de aanval van geluid door je oren dendert.</p>

<p>Als kind van de jaren ’80 werd bandleider Amok van Onheil enige jaren geleden gegrepen door de revival van geluiden uit deze periode die bands als Perturbator en Carpenter Brut (eveneens met connecties met de extreme metal scene) lieten horen. Door dit geluid te combineren met een eigen touch en diverse geluiden en beelden uit films die in de jaren ’80 gemaakt werden, ontstaat een trip down memory lane voor de oudere Festerfest-bezoeker. De jongere bezoeker zal thuis de video en cassette collectie van de ouders waarschijnlijk van zolder halen. Dan zal blijken dat de gevaren van robots en AI, zoals voorspeld in de jaren ’80, verrassend actueel zijn. Verwacht dus sowieso een staaltje futuristische nostalgie.</p>
<p>Het tijdschema wordt in de week van het evenement bekend gemaakt. Concerten in Baroeg zijn rond 23:00 uur afgelopen. Op zondagen is dat uiterlijk 22:00 uur, maar meestal vroeger.</p>










    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/c8S6Ta0o6ng?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/gGkMuX6-2Ck?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/u9Wm9G29qQ4?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/SaXe5xo_s0E?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/obhcxPbKYS4?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/SQdNAhKmuq0?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/profile.php?id=100057421332270" target="_blank" rel="noopener" class="long-html__social-list-link"> Festerfest</a></li><li class='long-html__social-list-item'><a href="https://www.facebook.com/plusminusrocks" target="_blank" rel="noopener" class="long-html__social-list-link"> Plusminus</a></li><li class='long-html__social-list-item'><a href="https://www.facebook.com/phlebotomized.official" target="_blank" rel="noopener" class="long-html__social-list-link"> Phlebotomized</a></li><li class='long-html__social-list-item'><a href="https://www.facebook.com/Insurrectionofficial" target="_blank" rel="noopener" class="long-html__social-list-link"> Insurrection</a></li><li class='long-html__social-list-item'><a href="https://www.facebook.com/profile.php?id=100079320886009" target="_blank" rel="noopener" class="long-html__social-list-link"> Mouser</a></li><li class='long-html__social-list-item'><a href="https://www.facebook.com/nocxmusic" target="_blank" rel="noopener" class="long-html__social-list-link"> NOCX</a></li><li class='long-html__social-list-item'><a href="https://www.facebook.com/red.eyed.machine" target="_blank" rel="noopener" class="long-html__social-list-link"> Red Eyed Machine</a></li><li class='long-html__social-list-item'><a href="https://www.facebook.com/events/1070054607489921" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  