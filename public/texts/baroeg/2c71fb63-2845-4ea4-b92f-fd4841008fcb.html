
    <div class='long-html'>
    <section class='long-html__text'>
    
                                    
<p>Na de uiterst succesvolle tiende editie, verdeeld over drie dagen, keert Wavefest weer terug als een eendaags evenement. Voor de elfde editie hebben we weer een aantal zeer uiteenlopende en aansprekende bands weten te strikken! Wavefest biedt de old school liefhebbers en nieuwe wavers de juiste sfeer en bands om te genieten van deze geweldige muziek. Dit keer treden o.a. acts uit Nederland, Canada en Duitsland op Voor de muzikale omlijsting zal DJ CO2 weer het allerbeste dat er te vinden is op New Wave &amp; Postpunk gebied ten gehore brengen.</p>

<p><span>Als absolute uitsmijter van deze Wavefest editie hebben we het Franse EBM/pospunk duo Years Of Denial weten te strikken. Dit duo, bestaande uit de bekende Franse techno DJ Jerome Tcherneyan en zangeres Barkosina Hanusova, noemt hun muziek ‘Suicide Disco’. Dit jaar bracht het duo hun nieuwe album uit, getiteld ‘Suicide Disco 2’ met dansvloerkrakers als ‘Dancing with demons’, ‘Wrong’ en ‘City lights’. In 2019 bracht het Rotterdamse label Pinkman Records hun 12” Body Map uit die in no time uitverkocht was. Wij kijken uit naar deze danssensatie als afsluiter van onze 11e editie!</span></p>

<p>Met gepaste trots kondigen we Traitrs (wederom) aan voor Wavefest. In 2018 speelde dit Canadese duo al het stof van de gevels van Baroeg op onze vierde editie. Daarna is het alleen maar sneller gegaan voor de band die met hun album ‘Horses in the abattoir’ een dikke hit scoorde. Dit leverde uiteindelijk headliner tours en ze werden uitgenodigd om met The Chameleons én met VNV Nation op tour te gaan. Begin dit jaar stonden ze als voorprogramma van VNV Nation in de Melkweg, dit keer spelen ze als co-headliner van Wavefest XI een uitgebreide set van hun, inmiddels al, imposante repertoire.</p>

<p>Techno goth, prosecco wave en arena EBM dat is hoe Die Selektion zichzelf omschrijft op hun website. Dat dit Duitse gezelschap geen hapklare darkwave- en postpunk brokken voorschotelt moge dus duidelijk zijn. Al ruim twaalf jaar timmert Die Selektion aan hun eigen muzikale weg die regelmatig technoide kantjes opzoekt en je soms snoeihard je kuiten in diggelen laat dansen. Uiteraard laat de band ook voor dit optreden hun trompet niet thuis, hét bewijs dat Die Selektion geen 13 in dozijn (live)band is.</p>

<p>‘2 Punks and a tapemachine’, dat klinkt natuurlijk al als dé perfecte Wavefest act! Het Duitse duo Twin Noir, geïnspireerd door bands als DAF, Idles en New Order, maakt een unieke mix van new wave en punk met techno beats en satirische teksten. Live brengt dit duo een bak energie waarbij het maar moeilijk stilstaan is. Laat je verrassen door de grenzeloze muzikaliteit van deze 2 punks én hun tapemachine.</p>

<p>Darker is een Nederlands darkwave/synthpop trio dat geïnspireerd is door muziek van Depeche Mode, Nine Inch Nails en Massive Attack. De bandleden, bestaande uit Jeps Salfischberger (Brotherhood Foundation, Chillburn), Valerio Recenti (Voodoo Chambers, My Propane) en Evelien Rombouts hebben hun sporen in de (inter)nationale muziekwereld reeds verdiend. Tijdens de lockdown van 2020 begon Salfischberger met het schrijven van muziek van Darker om zo een creatieve uitlaatklep te hebben, dit was het begin van een nieuw hoofdstuk en een nieuw geluid. Inmiddels heeft de band diverse singles en ep’s uitgebracht waarbij synths, beats, stuwende baslijnen en donkere teksten over het leven centraal staan. Live maakt Darker gebruik van LED schermen om hun muziek nog meer kracht bij te zetten.</p>

<p>Op een slome dag liepen wat vrienden langs het leegstaande gebouw op Dorpsstraat 3, waar zich de oude woning van de priester van het dorp, waar ze zijn opgegroeid, bevindt. Na een tijdje door het stoffige huis gedwaald te hebben kwamen ze uit in de kelder waar ze, in tegenstelling tot de rest van het huis, niet alleen maar aantroffen wat ze verwacht hadden. De kelder lag vol met analoge synthesizers, ritmeboxen en een grote platencollectie, tussen deze platencollectie vonden ze artiesten als Grauzone, ZZ &amp; de Maskers, Kraftwerk en Erkin Koray. Geïnspireerd door de platencollectie en de hoeveelheid lege flessen wijn in de kelder hebben ze een lied geschreven over de priester in kwestie en zichzelf vernoemd naar het gebouw waar het allemaal is begonnen: Dorpsstraat 3. De muziek van Dorpsstraat 3 balanceert tussen post-punk en synthwave, maar haalt inspiratie uit verschillende soorten muziek die zowel geografisch als in tijd uit verschillende plekken vandaan komen. Soms lijkt het alsof deze invloeden altijd al samen hoorden en soms word je erdoor in de war gebracht, op die manier vertelt Dorpsstraat 3 verhalen die je nog niet eerder gehoord hebt.</p>










    </section>
    <section class='long-html__music-videos'><div class='iframe-wrapper-generiek'><a href="https://geertruida.bandcamp.com/album/bijgeloof-in-de-lage-landen?fbclid=IwAR0ZAl9ChjiRA0PUT2vPoNlH-24dRaUbFMNjNykpovxB5fawQg5MXBBxC8w" target="_blank" rel="noopener"><i class="fa fa-facebook-official"></i> Dorpsstraat 3</a></div><div class='iframe-wrapper-16-9'><iframe width="600" height="400" src="https://www.youtube.com/embed/41Ry43Ow8jg?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/59Sw-xW2YJ4?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/h5HSxShWXHw?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/yGXlKTbCMhk?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/OEbkgBAALeI?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/5GytM7AucbY?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/WaveFestNL" target="_blank" rel="noopener" class="long-html__social-list-link"> Wavefest</a></li><li class='long-html__social-list-item'><a href="https://www.facebook.com/yearsofdenial" target="_blank" rel="noopener" class="long-html__social-list-link"> Years Of Denial</a></li><li class='long-html__social-list-item'><a href="https://www.facebook.com/traitrs" target="_blank" rel="noopener" class="long-html__social-list-link"> Traitrs </a></li><li class='long-html__social-list-item'><a href="https://www.facebook.com/selektionselektion" target="_blank" rel="noopener" class="long-html__social-list-link"> Die Selektion</a></li><li class='long-html__social-list-item'><a href="https://www.facebook.com/people/Twin-Noir/100069466587061/" target="_blank" rel="noopener" class="long-html__social-list-link"> Twin Noir </a></li><li class='long-html__social-list-item'><a href="https://www.facebook.com/darkermusic" target="_blank" rel="noopener" class="long-html__social-list-link"> Darker</a></li><li class='long-html__social-list-item'><a href="https://www.facebook.com/events/645208960786589/" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  