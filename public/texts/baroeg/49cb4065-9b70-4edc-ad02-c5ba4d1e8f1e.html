
    <div class='long-html'>
    <section class='long-html__text'>
    
                                    <p>&nbsp;</p>

<p>De meest Brits klinkende punkband uit Amerika is zonder twijfel Lower Class Brats. Deze helden. begrijpen dat punk vele vaders heeft, zoals rauwe rock &amp; roll en felle glam. Dat ze ook nog wat Oi! en aanverwanten in het bandgeluid gieten maakt het alleen maar mooier. Hun meest recente prachtsingle heet ‘All the Young Dudes Are Pissed’, waarbij je amper zou beseffen dat de Brats al zowat dertig jaar bezig zijn. Doordat ze nog steeds het gif van een stel jonge honden hebben, gaat overal jong en oud altijd los op classics als ‘New Seditionaries’ en vele van hun andere punkhits.</p>

<p>The Reapers geven je een sonische knal op je broodmolen met even rauwe als rechtgeaarde klinkers-uit-de-straatpunk. De band gaat als de brandweer; zo mocht er van de brandweer tijdens Baroegs Koningsdag Festival vorig jaar vanwege de drukte niemand meer naar binnen tijdens het optreden van The Reapers. De zaal stond evengoed in vuur en vlam. Hate én heet!</p>

<div>“Loved by few, hated by many”, maar iedereen die er vanavond bij is houdt van Unite Against Society. Deze Belgen brengen het betere van essentiële eighties Oi! en hedendaagse streetpunk-aggro samen tot een gebalde vuist van muziekgeweld. Simpelweg geweldig.</div>
<p>Het tijdschema wordt in de week van het evenement bekend gemaakt. Concerten in Baroeg zijn rond 23.00 uur afgelopen. Op zondagen is dat uiterlijk 22.00 uur, maar meestal vroeger.</p>







    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/EV-uruxw-IA?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/hknSt83Gymo?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/ERn_E4zxMck?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/LCBARMY" target="_blank" rel="noopener" class="long-html__social-list-link"> <b>Lower Class Brats</b></a></li><li class='long-html__social-list-item'><a href="https://www.facebook.com/thereapersstreetpunk" target="_blank" rel="noopener" class="long-html__social-list-link"> <b>The Reapers</b></a></li><li class='long-html__social-list-item'><a href="https://www.facebook.com/profile.php?id=100063464502937" target="_blank" rel="noopener" class="long-html__social-list-link"> <b>Unite Against Society</b></a></li><li class='long-html__social-list-item'><a href="https://www.facebook.com/events/1302030820735325" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  