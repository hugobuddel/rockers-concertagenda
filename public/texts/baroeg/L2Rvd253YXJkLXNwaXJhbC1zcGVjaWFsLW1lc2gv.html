
    <div class='long-html'>
    <section class='long-html__text'>
    
                                    <p>De Downward Spiral is één van Baroeg’s langstlopende (dans)avonden. Als sinds midden jaren ‘90 draaien DJ’s CO2 en Spud een mengeling van electro, gothic en industrial bands. Ook traden diverse bands op zoals Combichrist, Iris, Front Line Assembly en Hocico. Deze avond hebben we een absolute Downward Spiral Special, het is namelijk de allerlaatste keer dat de Downward Spiral plaatsvindt in ons oude pand! Speciaal hiervoor halen we één van de bekendste bands uit het electro-genre naar Baroeg voor een exclusief NL-optreden: MESH (UK). Als support hebben we de glamgoth/ebm act DEAD LIGHTS weten te strikken. En alsof dit alles nog niet genoeg is vieren we ook nog de 50e verjaardag van Tim Daeleman aka DJ Spud die, niet geheel toevallig, één van de grootste MESH fans is.</p>

<p><span>Onder de titel ‘Legacy’ doet MESH een aantal exclusieve optredens in Europa, dit past dus helemaal bij deze Downward Spiral Special in Baroeg! Tijdens deze speciale Legacy shows speelt MESH een uitgebreide set klassieke nummers uit hun imposante back catalogue. Favorieten, singles en albumtracks waarvan sommige al jaren niet zijn gespeeld. Trek je dansschoenen aan én neem een zakdoekje mee, beide zul je nodig hebben!</span></p>

<p><span>Met hun nieuwe album ‘Glitterspit’ gooit de electro/glamgoth formatie wederom hoge ogen. Eerder was dit duo al te bewonderen op de planken van Baroeg tijdens Wavefest IX in 2022. Sindsdien is de band internationaal alleen maar gegroeid met optredens op diverse grote festivals en gingen ze op tour met Front Line Assembly.&nbsp; Tijdens hun Europese tour in 2024 doen ze nu dus ook Baroeg wederom aan, wat een mooie combi met MESH!</span></p>
<p><span>Na afloop van de bands kun je uiteraard blijven dansen op de Downward Spiral klassiekers die DJ CO2 en Spud ongetwijfeld gaan voorschotelen.</span></p>
<p>Het tijdschema wordt in de week van het evenement bekend gemaakt. Concerten in Baroeg zijn rond 23:00 uur afgelopen. Op zondagen is dat uiterlijk 22:00 uur, maar meestal vroeger.</p>





<p>&nbsp;</p>

    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/NVE8-FiAE4I?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/FLRLaHGdVcc?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/meshtheband" target="_blank" rel="noopener" class="long-html__social-list-link"> <b>MESH</b></a></li><li class='long-html__social-list-item'><a href="https://www.facebook.com/meshtheband" target="_blank" rel="noopener" class="long-html__social-list-link"> <b>DEAD LIGHTS</b></a></li><li class='long-html__social-list-item'><a href="https://www.facebook.com/events/193849157077373" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  