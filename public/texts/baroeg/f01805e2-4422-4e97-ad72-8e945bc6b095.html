
    <div class='long-html'>
    <section class='long-html__text'>
    
                                    
<p><span>Het eerste lustrum van Tales From The Punx vierden we hartje zomer met zeven spijkerharde bands, van lokale aanjagers tot buitenlandse headliners. Dit jaar gaan we het puikste punkfeest nóg harder vieren, mede dankzij hardcore-inbreng uit Californië. Mocht je het te heet onder de voeten krijgen; het terras gaat open en daar zit de sfeer er telkens net zo goed in. Bij Tales From The Punx zit je sowieso geramd.</span></p>

<p>Een stelletje tieners dat begin 1978 een punkband startte in Wales, had niet kunnen bevroeden dat The Partisans 45 jaar later nog steeds in stad en land punkfestivals plat zouden spelen. Dat is immers wat deze veteranen doen: met tijdloze hits als ‘I Don’t Give A Fuck’, ‘17 Years Of Hell’ of ‘Bastards In Blue’ is feest verzekerd. Hun meest recente plaat ‘Idiot Nation’ stamt uit 2004, al spelen ze daar amper wat van en helemaal niks kan de punkpret drukken bij deze gasten; gepokt en gemazeld.</p>

<p>Gooi voor de gein Night Fever in Google en je&nbsp;komt uit bij een Nederlands Bee Gees-tribute.&nbsp;Dus: zet achter Night Fever ‘DK punk’ en je&nbsp;komt terecht op de Bandcamp van een Deense&nbsp;punkband waar je niet vanaf komt voordat je al&nbsp;hun releases hebt gehoord. Goeie kans dat&nbsp;daarna je interieur verbouwd is, want deze old&nbsp;school hardcore punk klapt er melodisch én&nbsp;genadeloos op.</p>

<div>Fang is begonnen in 1980 dus decennia eerder dan bijvoorbeeld Red Fang of een Bulgaarse nepreppert die zich Fang noemt. Het gaat hier om een Californische risicogroep die zijn sporen heeft nagelaten bij bizar veel bands. Zo zijn Fang-nummers gecoverd door Mudhoney,&nbsp;Butthole Surfers, Nirvana, Green Day en zelfs Metallica is ermee aan het stoeien geweest. En Fang is nog lang niet uitgepunkt, luister maar naar de laatste anti-zitplaat ‘Rise Up!</div>
<div>
<h3></h3>
<p>Huh, Brains No More … die bestaan toch allang&nbsp;niet meer? Of bestaan ze nou opeens weer? Ach,&nbsp;wat maakt ‘t uit; die gerse betonpunk van tig&nbsp;jaar terug is toch zo tijdloos als de&nbsp;marmerballen van De David. En net zo steenhard&nbsp;uiteraard. Korsakovpatiënten verzamelen om&nbsp;lekker uit je plaat te gaan met verstand op nul&nbsp;en de decibelmeter op honderd.</p>
</div>

<p>In 1981 was Stalag 13 een instigator van de nardcore-scene — vernoemd naar een lichting lekker lijpe hardcore uit het Californische Oxnard — met ook bands als Dr. Know en Ill Repute. Het extra mooie van Stalag 13 is dat hun laatste release ‘Fill In The Silence’ uit 2021 vrijwel net zo magnifiek energiek is als hun legendarische debuut-EP ‘In Control’. Zet je snelle pet op, of je slammohawk, zoals je wil.</p>

<p>De laatste plaat van Pressure Pact heet ‘Scared Off The Streets’ en die heeft een geluid dat aankomt als een eigenwijze eigentijdse Negative Approach op oorlogspad in het Brabantse land: hardcore punk die het bloed doet bruisen. Live gaat daar nog een afgebroken tandje bovenop. In maart gaat de band op tour door Japan met Crucial Section, dus ze komen met nog een brok cruciale ervaring naar Tales From The Punx.</p>

<p>Helse grommen, angstaanjagende huilbuien, krijsende strijkers en beukende beats. Vomit Scraper ontwaakte in het riool van Rotterdam in het najaar van 2020. &nbsp;In 2021 namen ze hun debuutalbum ‘Slaughter Of Millions’ op met 14 tracks. Onderwerpen van de teksten gaan over de waanzin van oorlog, maatschappijkritiek tot zorgen over de afbraak van natuur en milieu.<br>
De band is sterk beïnvloed door “Scando-Core bands” zoals Anti-Cimex, Shitlickers en Totalitär. Voeg daar nog wat UK82 a la GBH en uiteraard Discharge aan toe en je hebt een serieuze Rotterdamse D-Beat Massacre!&nbsp;Verwacht niets anders dan rauw oorverdovend lawaai.</p>
<p>Het tijdschema wordt in de week van het evenement bekend gemaakt. Concerten in Baroeg zijn rond 23.00 uur afgelopen. Op zondagen is dat uiterlijk 22.00 uur, maar meestal vroeger.</p>











    </section>
    <section class='long-html__music-videos'><div class='iframe-wrapper-generiek'><a href="https://vomitscraper.bandcamp.com/album/slaughter-of-millions" target="_blank" rel="noopener"><i class="fa fa-facebook-official"></i> <b>Vomit Scraper</b></a></div><div class='iframe-wrapper-16-9'><iframe width="600" height="400" src="https://www.youtube.com/embed/0LK8JMxYOyg?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/UEG3-BXxtYA?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/qBpUeO_ZNVE?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/8_UJd2d6OIc?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/ga-r8a__u1s?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/6Eqis74ZKMA?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/fRQdtNQgKmA?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/talesfromthepunx" class="long-html__social-list-link" target="_blank"> Tales From The Punx</a></li><li class='long-html__social-list-item'><a href="https://www.facebook.com/profile.php?id=100071119780146" target="_blank" rel="noopener" class="long-html__social-list-link"> The Partisans</a></li><li class='long-html__social-list-item'><a href="https://www.facebook.com/profile.php?id=100063665432476" target="_blank" rel="noopener" class="long-html__social-list-link"> <b>Night Fever</b></a></li><li class='long-html__social-list-item'><a href="https://www.facebook.com/fangpunks" target="_blank" rel="noopener" class="long-html__social-list-link"> Fang</a></li><li class='long-html__social-list-item'><a href="https://www.facebook.com/Brains-no-more-110508661951836" target="_blank" rel="noopener" class="long-html__social-list-link"> <b>Brains No More</b></a></li><li class='long-html__social-list-item'><a href="https://www.facebook.com/stalag13band" target="_blank" rel="noopener" class="long-html__social-list-link">&nbsp;Stalag 13</a></li><li class='long-html__social-list-item'><a href="https://www.facebook.com/pressurepactfoad" target="_blank" rel="noopener" class="long-html__social-list-link"> Pressure Pact</a></li><li class='long-html__social-list-item'><a href="https://www.facebook.com/events/5937942669595189/" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  