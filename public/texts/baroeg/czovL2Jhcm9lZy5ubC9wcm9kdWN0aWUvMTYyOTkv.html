
    <div class='long-html'>
    <section class='long-html__text'>
    
                                    
<p>Hardcore-grooves, thrash-riffs, raprock-vocals, singalong-chants en scratching samples; Flapjack klinkt allesbehalve Oost-Europees, maar juist zo Amerikaans als de tering. De band werd in 1993 opgericht, al is van enige slijtage geen enkele sprake, want Flapjack staat nog net zo gedreven op het podium als dertig jaar terug. In de zevenkoppige bezetting bevinden zich dan ook meerdere Poolse scene-veteranen, waaronder Robert ‘Litza’ Friedrich, die tevens bekend is van Acid Drinkers en Luxtorpeda. Bandana om je hersenpan en maak een circlepit om de palen in de zaal. Dat noemen we dan hardcore-paaldansen, ofwel anti-polished Polish pole-dancing.</p>

<p>Sztigar Bonko is het hiphoppseudoniem van Michał Baj, die ook naam maakte als producer DJ Eprom. Als rapper Bonko haalt hij de nasale flow-mosterd vooral bij B-Real van Cypress Hill, en die crew blijkt ook qua beats en samples een grote inspiratiebron. Doordat Bonko zijn lyrics vol humor stopt en ze grotendeels brengt in zijn streektaal uit Silezië, krijgt die samensmelting toch een sick geflipte eigen draai.</p>
<p>Het tijdschema wordt in de week van het evenement bekend gemaakt. Concerten in Baroeg zijn rond 23:00 uur afgelopen. Op zondagen is dat uiterlijk 22:00 uur, maar meestal vroeger.</p>






    </section>
    <section class='long-html__music-videos'><div class='iframe-wrapper-16-9'><iframe width="600" height="400" src="https://www.youtube.com/embed/lnmjSsKTRpg?" allowfullscreen="" allow="autoplay; encrypted-media; picture-in-picture" title=""></iframe></div><div class='iframe-wrapper-16-9'><iframe width="600" height="400" src="https://www.youtube.com/embed/KsroI6BY9M0?" allowfullscreen="" allow="autoplay; encrypted-media; picture-in-picture" title=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/FlapjackOfficial/" target="_blank" rel="noopener" class="long-html__social-list-link"> Flapjack</a></li><li class='long-html__social-list-item'><a href="https://www.facebook.com/sztigarbonko" target="_blank" rel="noopener" class="long-html__social-list-link"> Sztigar Bonko</a></li><li class='long-html__social-list-item'><a href="https://www.facebook.com/events/302818232571280" class="long-html__social-list-link" target="_blank"><span> Facebook Event</span></a></li>
    </ul>
  </nav>
    </div>
  