<p><strong>013 x The Cat's Back presenteren Cat's Cult! </strong><strong>Elke maand organiseren we een live punk/garage avond met opkomende Nederlandse bands. Deze shows vinden plaats in The Cat's Back en de toegang is.. gratis! Geniet van meest gruizige herrie in hartje Tilburg.</strong></p>
<p>Eindelijk komen <strong>Andy &amp; The Antichrist</strong> uit Horst hun uit de hand gelopen EP - die garage, punk en indie smeed tot een aanstekelijk geluid – ten gehore brengen in het hart van Brabant in de hoop dat het bij menig Tilburger goed in het gehoor blijft plakken.</p>
<p>Combineer een liefde voor noise, post-punk en krautrock en je krijgt de hypnotiserende wall of sound die <strong>Kalaallit Nunaat </strong>heet. De Rotterdammers maken muziek die een koude kelder niet misstaat en versnellen elke show tot een oorverdovende waterval van repetitieve beats en melodieën die samen komen tot een heerlijke onenigheid.</p>