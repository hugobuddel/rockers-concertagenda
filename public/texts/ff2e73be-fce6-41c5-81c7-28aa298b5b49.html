<p><strong>013 x The Cat's Back presenteren Cat's Cult! </strong><strong>Elke maand organiseren we een live punk/garage avond met opkomende Nederlandse bands. Deze shows vinden plaats in The Cat's Back en de toegang is.. gratis! Geniet van meest gruizige herrie in hartje Tilburg.</strong></p>
<p><strong>Bony Macaroni</strong> maakt het weer cool om jezelf te haten. Tenminste, dat hopen ze. Hun gematigd-hartverscheurende en semi-catchy debut-ep ligt ondertussen in de digitale schappe. Met potentiële B-hitjes als ‘Piece of Shit’ en ‘Doom’, houdt waarschijnlijk niemand deze gasten meer tegen.</p>
<p>Het Nijmeegse <strong>Hey Team</strong> swingt moeiteloos tussen alt-rock refreinen en atmosferische overgangen, waarmee de dansbare deuntjes van de nummers de hoogte- en dieptepunten van het leven vieren. Meeslepend en energiek!</p>
<p></p>