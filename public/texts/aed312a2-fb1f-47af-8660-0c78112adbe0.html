
					<p><strong>Dit is een verplaatste show van 10 oktober 2021. POWERWOLF komt op 1 december 2022 naar AFAS Live. </strong><strong>Reeds gekochte tickets blijven geldig voor de show op 1 december 2022.</strong></p>
<p>------------------</p>
<p>Wolven zijn inmiddels weer een vaste waarde in de Nederlandse natuur en ook in de metal! <br> <br>Het Duitse Powerwolf stond al eerder op festivals als Dynamo Metalfest en als headliner op Into The Grave. Hun laatste Wolfsnächte tour in 2019 bracht ze naar een maanden van tevoren uitverkochte show in 013 Tilburg. Nu is Amsterdam aan de beurt om met huid en haar verslonden te worden. Dat wordt een bloederig mooi nieuw hoofdstuk in de opmars van deze wolf!<br> <br>De epische powermetal met vlijmscherpe riffs en pakkende refreinen zal zeker ook weer op de nieuwe plaat te horen zijn, die ook helemaal in Nederland is opgenomen en in de zomer van 2021 verschijnt. Zanger Atilla, de hogepriester van de heavy metal, leidt de roedel met zijn geweldige stem en veel humor in de ‘heilige’ heavy metal mis. “Metal is religion” is hun lijfspreuk. Daar geloven wij wel in!<br></p><figure><img src="https://www.afaslive.nl/files/Agenda/Tassenbeleid/Bags-Policy.jpg"></figure><p><br></p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"></a></p>
				