<div class="c-intro c-intro--large"><div class="container"><div class="row"><div class="c-intro__col col-12 col-md-10 col-xl-7"><p>Op 7 april komt de Australische metalcore formatie Alpha Wolf Doornroosje omverblazen! En dat doen ze niet alleen want ze nemen drie killerbands mee op tour in de vorm van King 810, ten56. en Xile.</p></div></div></div></div><div class="row justify-content-center"><div class="col-12 col-lg-10 col-xl-7 s-event__content"><p>Het hoofdgerecht vanavond bestaat uit dikke metalcore die iedereen en alles murw beukt. Wat goed is komt snel is het gezegde en dat gaat zeker op voor Alpha Wolf. Na als support gefungeerd te hebben bij Polaris en August Burns Red gaat het Australische kwintet nu op pad als headliner. Het laatste album ‘A Quiet Place to Die’ staat vol bommetjes die bestaan uit een mix van metalcore, djent en nu-metal. Dat alles met de nodige elektronische effecten. Het geheel klinkt heerlijk opgefokt en fel. Voeg dat samen met een brulboei waar je ú tegen zegt en je hebt iets moois te pakken.</p><p>Er zijn bands die veel controverse veroorzaken in de metalscene. King 810 behoort vanaf het uitbrengen van het debuut ‘Memoirs Of A Murderer’ in 2014 tot deze categorie. De Amerikaanse band is afkomstig uit Flint, een van de armste steden in Amerika waar geweld aan de orde van de dag is. En dat gegeven sijpelt uit alle poriën van King 810. De metalcore is doorspekt met emotioneel geladen raps en loodzware breakdowns. Hun live performances zijn niet minder opwindend.</p><p>De Franse band ten56. kan bijna gezien worden als supergroep met leden van Betraying the Martyrs, Novelist FR en Uneven Structures in de gelederen. De act staat garant voor ultrazware sludgy metalcore geïnjecteerd meet een flinke stoot deathcore. Lomper dan lomp. Perfect als tussengang.</p><p>De amuse, om maar even bij het gastronomische thema te blijven, bestaat uit dikke hardcore beatdowns van het uit Nieuw Zeeland afkomstige Xile. Hier is tevens niets luchtigs aan, de nummers zijn snoeihard en worden vol overgave gebracht.</p></div></div><div class="c-divider"></div><div class="row c-event-row"><div class="col-12 col-lg-3 col-xl-2"><h2 class="c-event-row__title">genre</h2></div><div class="col-12 col-md-10 col-lg-9 col-xl-8 offset-md-1 col-xl-8 offset-lg-0"><div class="c-event-row__content">
metal, metalcore, crossover metal
</div></div></div><div class="row c-event-row"><div class="col-12 col-lg-3 col-xl-2"><h2 class="c-event-row__title">media</h2></div><div class="col-12 col-md-10 col-lg-9 col-xl-8 offset-md-1 col-xl-8 offset-lg-0"><div class="c-event-row__content"><div class="c-embed"><iframe title="Alpha Wolf - Hotel Underground" width="640" height="360" src="https://www.youtube.com/embed/CoOsjFUCyNI?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></div></div></div><div class="row c-event-row"><div class="col-12 col-lg-3 col-xl-2"><h2 class="c-event-row__title"></h2></div><div class="col-12 col-md-10 col-lg-9 col-xl-8 offset-md-1 col-xl-8 offset-lg-0"><div class="c-event-row__content"><a href="https://www.facebook.com/events/1174107353519546" class="c-btn c-btn--ghost c-btn--facebook" target="_blank" rel="noopener noreferrer"><span>Bekijk facebook event</span><svg aria-hidden="true" focusable="false" data-prefix="fab" data-icon="facebook" class="svg-inline--fa fa-facebook fa-w-16" role="img" xmlns="http://www.w3.org/2000/svg" viewBox="0 0 512 512"><path fill="currentColor" d="M504 256C504 119 393 8 256 8S8 119 8 256c0 123.78 90.69 226.38 209.25 245V327.69h-63V256h63v-54.64c0-62.15 37-96.48 93.67-96.48 27.14 0 55.52 4.84 55.52 4.84v61h-31.28c-30.8 0-40.41 19.12-40.41 38.73V256h68.78l-11 71.69h-57.78V501C413.31 482.38 504 379.78 504 256z"></path></svg></a></div></div></div>undefined