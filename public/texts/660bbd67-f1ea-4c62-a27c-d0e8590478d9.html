<p>Franse metal sensatie Heart Attack naar Sittard-Geleen met Spaanse support Morphium op vrijdag 22 september.</p>
<p>Ja je leest het goed, wie afgelopen jaar de metal magazines las kon er niet omheen, want de Franse band lanceerde hun album Negative Sun op het nieuwe label Atomic Fire Records (ex-Nuclear Blast). Het label van Markus Staiger nam zowel “oude helden” mee over maar ook “nieuwe” acts kregen een plek op hun roster. Zo ook Heart Attack, niet direct een nieuwe band te noemen daar ze al enkele jaren bestaan maar wel een grote doorbraak door ze zo prominent neer te zetten.</p>
<p>Afgelopen jaar speelde ze al op de grootste festivals en deelden het podium met onder andere Trivium, Opeth en Megadeth. Met het album Negative Sun konden ze fans van Gojira, Machine Head en de liefhebbers van het oude Metallica een plezier doen.</p>
<p>Als support hebben we weer wat te geks! Want exclusief voor deze show komen de heren van Morphium terug naar Poppodium Volt. Wie afgelopen zomer bij de show van Ill Niño was weet hoe te gek deze band is. Toen kregen ze een korte periode de tijd om te knallen maar in september krijgen ze ruim de tijd om hun eigen show neer te zetten. De band uit Spanje behoort tot de top 10 acts uit hun eigen land en domineerde de podia aldaar, maar ook tijdens de Europese tournee en festivals zijn ze zeer geliefd.</p>