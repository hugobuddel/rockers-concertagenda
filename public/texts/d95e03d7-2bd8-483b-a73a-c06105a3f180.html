
		
							<div class="lead col-sm-12">
								<div class="row">
									<div class="content-column">
										<p>Belofte maakt schuld en dus staat op zaterdag 3 september 2022 het vierde Metal Experience Fest gepland met de al eerder toegezegde heavy metal band Sanctuary. Plaats van handeling is natuurlijk weer Gebr. de Nobel waar we, naast Sanctuary, weer voor een mooie line up gaan zorgen.<br>
<br>
De Amerikaanse heavy metal band Sanctuary brengt op zaterdag 3 september een exclusieve NL show in de Gebr. De Nobel in Leiden. De band uit Seattle is ontstaan in 1985 en bracht in de beginjaren twee tijdloze albums uit, ‘Refuge Denied’(1988) en ‘Into The Mirror Black’ waarna de band tot 2010 “on hold” stond. In 2014 verscheen het album ‘The Year The Sun Died’ en de band was weer volop op tour. In 2017 sloeg het noodlot toe en overleed frontman Warrel Dane en daardoor nam de band terecht gas terug. Inmiddels is in zanger JosephMichael (o.a. Midnight Reign, Witherfall) een waardige vervanger gevonden en is de band zelfs weer bezig met een nieuw album. Verwacht naast nummers van het laatste album als ‘Arise and Purify’ en ‘Frozen’ oude krakers als ‘Die for My Sins’, ‘Termination Force’, ‘Taste Revenge’ en ‘Seasons of Destruction’. Sanctuary brengt een dik uur van de beste heavy metal uit de gouden jaren naar Leiden, een niet te missen show.<br>
<br>
In het kielzog van Sanctuary brengen we Halcyon Way. De progressieve metal band van gitarist Jon Bodan is afkomstig uit Atlanta, Georgia en is ontstaan in 2001 en bracht tot op heden vier albums uit, het laatste geweldige album ‘Bloody But Unbowed’ verscheen in 2018 via Agonia Records. Halcyon Way is op toer met Sanctuary en levert eveneens een exclusieve NL show af in het Leidse Gebr. de Nobel. Halcyon Way brengt lekkere heavy up-tempo nummers op een wat progressieve leest. Luister eens naar nummers als ‘Web Of Lies’ of het meer recentere ‘Blame’ en je begrijpt dat de band een fijne aanvulling is voor het vierde Metal Experience Fest.</p>
									</div>
								</div>
							</div>
		 
		
						