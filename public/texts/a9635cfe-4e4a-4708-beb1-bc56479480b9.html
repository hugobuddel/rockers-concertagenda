<!-- wp:paragraph -->
<p><strong>Wanneer de laatste klanken bij de Oldehove uitdenderen, zetten we in Neushoorn het volume op standje 11! Ook dit jaar mag de Into The Grave afterparty niet ontbreken en daarom geven we er in Neushoorn maar liefst twee. Vrijdagnacht betreden Amerikaanse stoners Bongzilla en lokale helden Ter Ziele de planken.</strong></p>
<!-- /wp:paragraph -->
<!-- wp:paragraph -->
<p><strong>Bongzilla</strong><br>De bandnaam zegt 't al, Bongzilla zijn de pioniers van de weedmetal. Hun specialisatie ligt in ongewone zware en doomy sludge-core en is gewijd aan hun enige échte liefde: wiet. Veel van Bongzilla’s teksten gaan dan ook over deze groene kameraden. Al in 1995 zag de Amerikaanse band het levenslicht in Madison, Wisconsin. Het jaar daarop brachten ze hun debuut EP 'Mixed Bag' uit. Hun nieuwste plaat 'Weedsconsin' heeft 16 jaar jaar op zich laten wachten, maar dan heb je ook wat. Verlies je deze nacht in de dichte dampen, geestverruimende jams en zware riffs.</p>
<!-- /wp:paragraph -->
<!-- wp:paragraph -->
<p><strong>Ter Ziele</strong><br>De bandleden van Ter Ziele geven een eigen draai aan het doomgenre. Met zware, dramatische riffs, lompe drumpartijen en ijzige vocalen worden de grenzen van het bestaande muzikale kader opgezocht. De band heeft een vurige start gemaakt met shows op onder andere Into The Void Festival en Soulcrusher en is gedreven om hun stempel op de Nederlandse metalscene te drukken. Begin 2022 heeft de lokale band twee singles ter kennismaking losgelaten op de wereld en achter de schermen wordt er druk gewerkt aan een full length die in 2023 zal verschijnen.</p>
<!-- /wp:paragraph -->
<!-- wp:paragraph -->
<p><em>Zaal: Grote Zaal | Type: Staconcert | Garderobe gratis</em></p>
<!-- /wp:paragraph -->