<p>De dag voor Roadburn is het inmiddels traditie dat we mogen opwarmen met de Roadburn pre-party, ditmaal onder de naam <strong>The Spark</strong>. We trappen af met Brabantsch trots <strong>Radar Men From The Moon</strong>. De band speelt later op het festival nog 2 exclusieve sets, maar vandaag spelen ze een 'reguliere' set - in hoeverre RMFTM 'regulier' kan zijn, met hun heavy psych- en krautvibes. Hierna is het de beurt aan de vuige anarcho-punk van <strong>Bad Breeding</strong> (foto), die hun woede richt op o.a. het kapitalisme, de neoliberale <em>social constructs</em> en de demonisering van de Britse arbeidersklasse. Ja, ze zijn echt heel boos. En terecht. <strong>Maggot Heart</strong> tenslotte, zal de avond afsluiten. Deze Zweedse band was eerder al te zien op Roadburn 2018 en op Roadburn Redux en brengt vanavond hun verder geperfectioneerde <em>noisy</em> rock 'n' roll naar The Spark.&nbsp;</p>