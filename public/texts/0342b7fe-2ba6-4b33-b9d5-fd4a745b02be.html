<p>De Maloe Melo is het oudste rock 'n roll / bluescafé van Amsterdam waar zeven dagen per week livemuziek wordt geprogrammeerd. En zeg je Maloe Melo, dan zeg je Jur. De iconische uitbater van het café wordt 80 en dat wordt, nee, moet groots gevierd in Paradiso. Verwacht oude bekenden, nieuw talent, een goed bemenste tap en een sporadisch optreden van <em>the man himself</em>.&nbsp;</p>
<p>Samen met het Amsterdamse label <a href="https://wapshoowaprecords.bigcartel.com/" target="_blank" rel="noreferrer">Wap Shoo Wap</a> is er een denderend programma in elkaar gezet. Van 18:00 uur tot laat kun je je hart ophalen met artiesten die vanzelfsprekend al eens in Maloe Melo hebben gespeeld of daar in ieder geval een keer aan de bar hebben gezeten.</p>
<p>Tickets zijn online verkrijgbaar voor 17 euro + <u>4 euro lidmaatschap</u> óf fysiek te koop bij Maloe Melo voor 15 euro <u>inclusief lidmaatschap</u>. Dat is 6 euro korting. Dan bespaar je twee biertjes, die je er wat ons betreft direct bij kunt bestellen. Je bent er toch.&nbsp;</p>