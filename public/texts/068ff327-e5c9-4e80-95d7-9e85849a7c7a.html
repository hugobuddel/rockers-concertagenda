<!-- wp:paragraph -->
<p><strong>Charlotte Wessels ken je als frontvrouw van de succesvolle symfonische metalband Delain. Nadat de band uiteenging in 2021 heeft de zangeres allesbehalve stilgestaan. Na het uitbrengen van twee solo-albums maakte Charlotte vorig jaar haar comeback op het podium. Bijgestaan door oud-leden van Delain komt ze nu met de theatrale show 'Tales From Six Feet Under - Live in Concert' naar Neushoorn. De mix van melancholische pop en synth rock zorgt ervoor dat je deze avond ogen en oren tekortkomt.</strong><br><br>Via het contentplatform Patreon vond Charlotte Wessels een manier om direct in contact te staan met haar fans. Elke maand bracht ze hier een nieuw nummer uit die ze thuis opnam in haar eigen kelder. Deze verzameling Patreon-hits heeft de toepasselijke titel 'Tales From Six Feet Under' gekregen. Dit jaar kwam er al een vervolg op het album met 'Tales From Six Feet Under II'. Het werd een zwaardere plaat dan het eerste deel, maar nog net zo eclectisch; van de synth rock en melancholische popmuziek die haar eerste plaat typeerde, tot werk wat meer aansluit bij de symfonische metal waarmee ze bekend werd.</p>
<!-- /wp:paragraph -->
<!-- wp:paragraph -->
<p><strong>Blackbriar</strong><br>De support van de avond wordt verzorgd door Blackbriar. Een zangeres die met haar stem zowel de poorten van de hemel als die van de hel kan openen, aangevuld met een stevige band. Blackbriar is een alternatieve metal/gothic rockband uit Assen en staat bekend om hun donkere en cinematische sound die doet denken aan grootheden als Delain en Within Temptation. Met bijna 200.000 streams op Spotify en 230.000 abonnees op YouTube rijkt de band tot ver buiten de landsgrenzen. In april 2021 brachten ze hun debuut album ‘<em>The Cause of Shipwreck’ </em>uit, deze werd met ontzettend veel positieve recensies ontvangen.</p>
<!-- /wp:paragraph -->
<!-- wp:paragraph -->
<p><em>Zaal: Grote Zaal | Type: Staconcert | Garderobe: Gratis</em></p>
<!-- /wp:paragraph -->