
    <div class='long-html'>
    <section class='long-html__text'>
    
															
										<div><p>Maar liefst vijf virtuoze snarenridders op één podium!<br>
Ben jij klaar om weggeblazen te worden door de ultieme gitaarervaring? Maak kennis met Knight of the Guitar. Vijf ridders te gitaar hebben hun krachten gebundeld om het publiek een onvergetelijke avond vol muzikale magie te bezorgen. Er staan maar liefst 11 shows op de rol de komende maanden, met &nbsp;achtereenvolgens Jan Akkerman, Leendert Haaksma, Erwin Nijhoff, John Hayes en Joep Pelt in de line up. Daarbij muzikaal ondersteund door de vaste begeleidingsband van Akkerman.&nbsp;</p>
</div>
					<p>Bedenker Jan Akkerman viert zijn (dit jaar wordt hij 77) verjaardag het liefst op het podium, 24 december moest daarom een traditie worden voor een muzikaal evenement. Des Akkermans &nbsp;is dit evenement inmiddels een complete tour geworden. &nbsp;<br>
De adellijke rang van gitaristen is niet alleen meester in hun eigen genre, maar ze breken gezamenlijk ook door alle muzikale grenzen. Ze worden daarbij ondersteund door een geweldige band met een drive waar je u tegen zegt onder leiding van Coen Molenaar.&nbsp;<br>
En alsof dat nog niet genoeg is, wordt het podium verlicht door de betoverende stem van vocaliste Laurie Akkerman.<br>
Dompel jezelf onder in een avond vol gitaargeweld en laat je meevoeren op de golven van virtuositeit en creativiteit. Of je nu een fan bent van rock, jazz, blues of iets daartussenin, Knight of the Guitar zal je verrassen en inspireren.</p>

<p><strong>John Hayes</strong><br>
Gitarist John Hayes is vanaf 1990 betrokken bij Mother's Finest. De band scoorde een aantal wereldhits, waaronder Baby Love. Als lid van MF heeft John Hayes nieuwe alternatieve wegen bewandeld om de funk toegankelijker en vooral vetter te maken. Verder speelde Hayes met Sting, Sheryl Crow, The Beastie Boys en Herman Brood and His Wild Romance.&nbsp;<br>
<br>
<br>
<strong>Leendert Haaksma&nbsp;</strong><br>
Leendert Haaksma is bekend als gitarist van Anouk, Anastacia, Candy Dulfer, Hans Dulfer, Tower of Power, Marcus Miller en Trijntje Oosterhuis. Ook is hij onderdeel van de begeleidingsband van The Voice of Holland. Haaksma geeft les aan het Conservatorium van Rotterdam en is vaak in de top 10 terechtgekomen van Nederlands Beste Gitarist, verkozen door de lezers van magazine Gitarist.<br>
<br>
<br>
<strong>Erwin Nyhoff</strong><br>
Erwin maakt in de jaren 90 deel uit van de succesvolle band The Prodigal Sons, die speelde in het voorprogramma van Pearl Jam en Alanis Morisette. Later blaast hij zijn carrière nieuw leven in door mee te doen met The Voice of Holland en inmiddels reist Nyhoff weer langs alle grote podia en festivals.<br>
<br>
<br>
<strong>Joep Pelt</strong><br>
Joep Pelt is een gitaar-globetrotter. Over de jaren is Joep tal van muzikale samenwerkingen aangegaan met artiesten uit de meest uiteenlopende genres. Zijn eclectische gitaarspel dient daarbij als smeermiddel tussen verschillende muzikale werelden. Joep speelde al vijf keer op het North Sea Jazz Festival en stond op talrijke gerenommeerde podia en festivals in binnen- en buitenland.<br>
<br>
<br>
<strong>Jan Akkerman</strong><br>
Nestor Jan Akkerman tot slot behoeft niet al te veel introductie: zijn rijke carrière maakt hem tot een springlevend monument van de Nederpop. Natuurlijk is Jan nog altijd de enige Nederlander die tot ‘World Best Guitarist’ werd verkozen.<br>
</p>


					
									
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/GTvoYou4xvE" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/faYZFW5aDFk" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/Jy6BR4__AcA?si=XEUjjGInnVxy419e" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/pdjqdjs7PRA?si=kJqmgSejDZc5QhQD" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/qQ7I66GoSvk?si=RYhVPLQk_BpLfwNk" title="YouTube video player" class=""></iframe></div></section>
    
    </div>
  