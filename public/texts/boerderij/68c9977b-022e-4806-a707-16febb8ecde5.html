
    <div class='long-html'>
    <section class='long-html__text'>
    
															
										<div><p>AC/DC UK is zonder twijfel de meest succesvolle AC/DC tribute van Europa. Dat heeft de band te danken aan zijn geweldige muzikanten met hun knallende gitaarspel en dynamische performance. Dit jaar bestaat de iconische band AC/DC 50 jaar en de mannen van AC/DC UK vieren deze mijlpaal met een dikke show van bijna 2 uur.</p>
</div>
					<p>Alle classics die AC/DC tot hun legendarische status hebben verheven komen voorbij, van <em>High Voltage</em> uit 1976 tot en met <em>Black Ice</em> uit 2008. En natuurlijk de grote hits <em>Highway To Hell, Whole Lotta Rosie, Let There Be Rock </em>en <em>Thunderstruck</em>. De band levert een avond vol power met dezelfde looks, feel en attitude. De beroemde striptease van Angus, AC/DC Dollars, Brian’s iconische platte pet, een gigantische opblaasbare Rosie, een Marshall wall en kanonnen zorgen voor een 'high voltage rock 'n roll show'. AC/DC UK speelde al op festivals als Graspop, Metal Meeting en Bospop en nu gaan ze de Boerderij plat spelen!</p>

<p><strong>Support: Diggeth</strong><br>
Metal ‘n’ Roll van de rising star in Nederland Diggeth. Neem hardrock, metal, southern rock, good ol’ rock ’n roll, seventies rock en een vleugje prog; de dame en heren van Diggeth gooien het moeiteloos in de blender en maken er hun eigen ding van. De uitkomst is altijd vet, zwaar, zompig en groovy.&nbsp;<br>
&nbsp;</p>


					
									
    </section>
    
    
    </div>
  