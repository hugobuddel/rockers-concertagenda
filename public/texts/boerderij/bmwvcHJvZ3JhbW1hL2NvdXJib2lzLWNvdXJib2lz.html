
    <div class='long-html'>
    <section class='long-html__text'>
    
															
										<div><p>Twee werelden komen op deze zondagmiddag samen: jazz en hardrock op één podium. Drummer Pierre Courbois vertegenwoordigt de jazz en zijn zoon Barend, op elektrische bas, de hardrock. Barend Courbois was onlangs nog te zien met de Michael Schenker Group in de Boerderij. Met deze groep was hij het afgelopen jaar op alle grote festivals van de wereld te zien. Ook Pierre heeft als jazzdrummer heel wat van de wereld gezien.</p>
</div>
					<p>Als het in hun beider agenda’s past, treden ze heel graag samen op. Vader en zoon voelen elkaar muzikaal uitstekend aan. Dezelfde genen, zeggen ze. Barend: 'Mijn vader is de enige drummer bij wie ik nooit achterom hoef te kijken. Ik weet precies wat hij gaat doen.' En Pierre over Barend: 'Hij speelt bas als een drummer, hij heeft heel veel gevoel voor ritme.' Het muziekgenre wordt door Barend als volgt omschreven: 'We doen rockdingen op een jazzmanier en jazzdingen op een rockmanier.' Ze houden er niet van om muziek in hokjes in te delen, er is alleen goeie of slechte muziek.<br>
Sir Pierre Courbois (1940) - drums (oa John Coltrane, Jean Luc Ponty, John McLauglin)<br>
Barend Courbois (1967) - bas (oa Michael Schenker, Blind Guardian, Zakk Wylde, Michael Lee Firkins)</p>




										<div>
						<div></div>
						
						
						<div></div>
					</div>
					
									
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/naGXEGB27LI?rel=0" id="youtube_video" title="YouTube video player" class=""></iframe></div></section>
    
    </div>
  