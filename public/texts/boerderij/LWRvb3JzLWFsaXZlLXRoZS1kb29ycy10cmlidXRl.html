
    <div class='long-html'>
    <section class='long-html__text'>
    
															
										<div><p>De wereldwijd bekendste tribute band&nbsp;The Doors Alive speelt een memorabele show in Holland. De Engelse band wordt door critici gezien als de nr. 1 tribute band van de legendarische groep The Doors. Niet alleen komen ze muzikaal akelig dicht in de buurt, ook qua uiterlijk, show en magie waan je jezelf bij een show van het origineel in de sixties! Natuurlijk spelen ze alle grote hits van The Doors, zoals <em>Light My Fire, When The Music's Over&nbsp;The End,&nbsp;Love Her Madly&nbsp;</em>en <em>Riders On The Storm.</em></p>
</div>
					<p>Ook komen minder bekende, maar niet minder briljante, nummers aan bod als <em>The Chrystal Ship</em>&nbsp;en draagt zanger Mike gedichten van Jim Morrison voor, om de experience compleet te maken. Hij lijkt met zijn houding, uitstraling en rijke baritonstem sprekend op Jim Morrison in de late jaren ’60. Toetsenist Cristian verbaast met zijn perfecte interpretatie van de virtuositeit van Ray Manzarek en creëert golven van geluid, die de luisteraar terugbrengt naar de onstuimige tijd van de flower power van weleer. Om de authentieke sixties-sound te bereiken, gebruiken de leden van The Doors Alive precies dezelfde instrumenten als de originele muzikanten. Over de hele wereld hebben The Doors Alive uitverkochte zalen ademloos achtergelaten. Zo wordt de magie van The Doors levend gehouden. En terecht!</p>


										<div>
						<div></div>
						
						
						<div></div>
					</div>
					
									
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/u6YaJMrmxFM?rel=0" id="youtube_video" title="YouTube video player" class=""></iframe></div></section>
    
    </div>
  