<!-- wp:paragraph -->
<p><strong>Ruben Block kennen we natuurlijk als charismatische frontman van Triggerfinger. Nu die band even 'on hold' staat geeft dat ruimte om op andere projecten te focussen. Zoals dit soloproject dus! Een unieke kans om hem vanuit een andere hoek te bekijken. Samen met een volledige band zul je een Ruben Block horen zoals je hem misschien nog nooit eerder hebt gehoord. Block is klaar om Neushoorn versteld te laten staan met zijn nieuwe werk.</strong></p>
<!-- /wp:paragraph -->
<!-- wp:paragraph -->
<p>Op zijn eerste soloalbum is er duidelijk een nieuwe kant van Ruben Block te horen. Het klinkt allemaal een stuk duisterder en wat melancholischer, maar met de nodige opbeurende momenten. Zelf beschrijft Block dat het solowerk hem dwong om op een andere manier te zingen. Terwijl het eerder misschien dwingend aanvoelde, bracht dit hem juist bevrijding.</p>
<!-- /wp:paragraph -->
<!-- wp:paragraph -->
<p>In de ontwikkeling van zijn solodebuut heeft Ruben Block de hulp ingeschakeld van Mitchell Froom. De producer heeft samengewerkt met Elvis Costello en Paul McCartney en is nog altijd onderdeel van Crowded House. Froom bleek de juiste man te zijn die Block, over een periode van vier jaar, constant wist uit te dagen. Met o.a. samples van een gecko, Italiaanse eendjes en Block's eigen grasmaaier is het duidelijk dat er iets unieks op de mat is gelegd. Hoe zich dit vertaalt naar liveoptredens? Daar zijn wij ook razend benieuwd naar!</p>
<!-- /wp:paragraph -->
<!-- wp:paragraph -->
<p><em>Zaal: Grote Zaal | Type: Staconcert | Garderobe gratis</em></p>
<!-- /wp:paragraph -->