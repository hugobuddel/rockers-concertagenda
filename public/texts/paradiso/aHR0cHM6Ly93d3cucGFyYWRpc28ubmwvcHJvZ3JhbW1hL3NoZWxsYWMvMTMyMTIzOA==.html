
    <div class='long-html'>
    <section class='long-html__text'>
    <p>De Amerikaanse noiserockband Shellac bestaat uit Steve Albini (gitaar en zang), Bob Weston (bas en zang) en Todd Trainer (drums en zang). De band wordt vaak gezien als project van de legendarische Steve Albini - hij zat onder andere in de studio met de Pixies, Nirvana en PJ Harvey -  maar Shellac is eigenlijk groot genoeg om zonder deze aanprijzing door het leven te gaan. Het&nbsp;zelfbenoemd 'minimalistische rocktrio', is een band die ondanks hun serieuze desinteresse in de regels&nbsp;van de muziekwereld, succes heeft geboekt in de indierock-scene. Ondanks het feit dat de band niet vaak tourt, komen de Amerikanen op vrijdag 20 oktober naar Paradiso voor een concert.&nbsp;</p>
    </section>
    
    
    </div>
  