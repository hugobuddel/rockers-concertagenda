
    <div class='long-html'>
    <section class='long-html__text'>
    <p>STONE wil je graag laten weten dat ze uit Liverpool komen; de stad van Echo &amp; The Bunnymen, OMD, The La’s, Frankie Goes To Hollywood en The Beatles natuurlijk. Het opwindende geluid van de band laat invloeden uit allerlei hoeken horen, met sporen van rock, punk, techno en Britpop. De groep bestond een aantal jaren als The Bohos, maar besloot in 2019 hun naam te veranderen. Vlak voor de lockdown sloot bassiste Sarah Surrage zich aan bij het nieuw opgerichte STONE. Zij bleek het ontbrekende stukje van de puzzel te zijn. Aan hun isolement kwam in 2021 een einde met de adrenalinebom ‘Let’s Dance To The Real Thing’. De opvolgers ‘Waste’ en ‘Money (Hope Ain’t Gone)’ maakten ze tot een van de meest veelbelovende acts van die tijd, met tours met The Kooks en YUNGBLUD tot gevolg.</p>
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/1br1PqvafIUOis4rBUvv1H?utm_source=generator" loading="lazy" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" data-group="true" class="long-html__social-list-link" href="https://www.facebook.com/events/530575145948822/"><span data-group="true" class="css-xhbiuu"><span class="css-4iij14">Bekijk evenement op Facebook</span></span></a></li>
    </ul>
  </nav>
    </div>
  