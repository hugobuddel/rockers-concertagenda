
    <div class='long-html'>
    <section class='long-html__text'>
    <p>De statistieken in de kleurrijke carrière van King Gizzard &amp; The Lizard Wizard stapelen zich in recordtempo op: 25 albums, waarvan er 13 in de Top 20 in Australië terechtkwamen. Ze oogsten internationaal kritische lof, treden op als headliners op festivals en hebben misschien wel het belangrijkste van alles: een gepassioneerde wereldwijde fanbase die eindeloze memes, mixen, video's, afbeeldingen, theorieën en discussies deelt. Dit alles dient één doel: het verkennen en uitbreiden van wat fans liefkozend 'The Gizzverse' noemen.<br></p>
<p>Het is niet vreemd voor een band die zich bij elke plaat weer volledig opnieuw lijkt uit te vinden. Van de razendsnelle gitaarlicks op 'Nonagon Infinity' (2016) tot de thrashmetal op 'Petrodragonic Apocalypse; or, Dawn of Eternal Night: An Annihilation of Planet Earth and the Beginning of Merciless Damnation' (2023). Steeds weet de band weer te vernieuwen en de rijke discografie zorgt ervoor dat elke liveshow weer volledig uniek en verrassend is.</p>
<p>King Gizzard &amp; The Lizard Wizard bestaat uit: Stu Mackenzie (zang/gitaar), Ambrose Kenny-Smith (harmonica/zang/toetsen), Cook Craig (gitaar/zang), Joey Walker (gitaar/zang), Lucas Harwood (bas) en Michael Cavanagh (drums).</p>
    </section>
    
    
    </div>
  