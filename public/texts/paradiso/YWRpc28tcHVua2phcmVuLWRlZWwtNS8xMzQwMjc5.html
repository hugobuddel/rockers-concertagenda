
    <div class='long-html'>
    <section class='long-html__text'>
    <p>Het vijfde deel van de serie De Paradiso Punkjaren speelt zich af in de jaren 1980 en 1981. Welke buitenlandse punk- en aan punk gerelateerde artiesten traden er in Paradiso op? Hoe ontwikkelde punk zich muzikaal? Het zijn de jaren dat naast punk ook ska, new wave, elektronica en goth zich beginnen te ontwikkelen. <br><br>Op maandag 27 november wordt het boek in Paradiso gepresenteerd met een uitgebreid programma met ska van Amsterdamse band Primo’s en new wave covers van het duo Henk Koorn (o.a. Hallo Venray) en Henk Jonkers (o.a. Fatal Flowers). Hiernaast wordt in samenwerking met Eye Filmmuseum de film 'Chance Versus Causality' van Babeth Mondini-VanLoo vertoond, met muziek van Cabaret Voltaire. Presentatie door Diana Ozon.</p>
<p>In ‘Chance Versus Causality’ verbeeldt Babeth Mondini-VanLoo de kunststroming Nouveau Realisme die in de jaren 60 in Europa ontstond. De film volgt Daniel Spoerri, een van de belangrijke exponenten naar San Francisco, Parijs en Keulen. Tevens is er werk te zien van leden zoals Jean Tinguely en Niki de Sainte Phalle in Musee Beaubourg in Parijs, en Christo’s Running Fence in California.</p>
<p>De soundtrack werd gecomponeerd door de post punk band Cabaret Voltaire:<br>Regie, script, montage: Babeth Mondini-VanLoo<br>NL, USA, 1976-1979 double screen, 16mm, HD 34 min, kleur, geluid<br>NL of ENG ondertitels<br>Producent: Frans Rasker<br>Soundtrack: Cabaret Voltaire</p>
<p><em>De film is een recente restauratie van het Eye Filmmuseum.</em></p>
<p><strong>Line-up:</strong><br>Primo's: Amsterdamse ska-band speelt eigen Nederlandstalige ska nummers en ska-covers<br>Henk &amp; Henk: Henk Koorn (Hallo Venray) en Henk Jonkers (oa Fatal Flowers, Daryll-Ann) spelen new wave covers<br>Diana Ozon: punkvrouw van het eerste uur, spoken word performer, dichter</p>
    </section>
    
    
    </div>
  