
    <div class='long-html'>
    <section class='long-html__text'>
    <p>Gus Dapperton wil vanaf jonge leeftijd niets liever dan muziek maken. Er is echter één uitdaging; hij weet niet met welk&nbsp;instrument. Gelukkig is daar een&nbsp;schoolproject met&nbsp;Garageband en&nbsp;Dapperton beseft dat&nbsp;dit het instrument&nbsp;is. De New Yorker maakt tegenwoordig vrolijke alt-pop waarin hij zingt en dit samenvoegt met sonische lagen uit de MPD pad, computer en gitaar. In 2019 komt 'Where Polly People Go to Read' uit, dat direct goed wordt ontvangen, en in 2020 wordt het nummer 'Supalonely' met BENEE een hit. Zijn nieuwe project 'Henge' is ontstaan uit buien en titels en vervolgens vulde Dapperton de muziek in. Voor Henge liet de producer/artiest zich inspireren door New York en gebruikt hierbij invloeden van funk uit de jaren 70, synths, new wave uit de jaren 80 en werkt wederom samen met BENEE op nummer 'Don't Let Me Down'.</p>
    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/artist/6sHCvZe1PHrOAuYlwTLNH4?utm_source=generator" title="Spotify" loading="lazy" class=""></iframe></div></section>
    
    </div>
  