
    <div class='long-html'>
    <section class='long-html__text'>
    <p>Het New Yorkse postpunkcollectief cumgirl8 maakt expliciete dancepunk met maatschappijkritische teksten. cumgirl8 begon in 2019 als een kunstcollectief voordat ze besloten om de focus op muziek te leggen. Ze zijn geïnspireerd door de muziek van ESG, Cocteau Twins, Suicide, CSS, B-52s, The Shangri-Las, Chris &amp; Cosey en Madonna, om er maar een paar te noemen. Zoals hun naam al aangeeft, gaat cumgirl8 in tegen de status quo, onder andere door hun satirische teksten en videoclips over thema’s zoals de objectivering van het vrouwelijk lichaam, sensatiezucht op sociale media en het kapitalisme. Hun live shows zijn ‘brilliantly chaotic’ zoals ze het zelf noemen en omarmen de geest van de New Yorkse performance art.<br><strong><br>Support: </strong>The Klittens</p>
    </section>
    
    
    </div>
  