
    <div class='long-html'>
    <section class='long-html__text'>
    <p>De Maloe Melo is het oudste rock 'n roll / bluescafé van Amsterdam 
waar zeven dagen per week livemuziek wordt geprogrammeerd. En zeg je 
Maloe Melo, dan zeg je Jur. De iconische uitbater keert na&nbsp;zijn 
legendarische 80ste verjaardagsfeest afgelopen jaar terug naar Paradiso&nbsp;met een tweede editie: 
NEWJURSPARTY! Begin het jaar 2024 goed met oude bekenden, nieuw talent en een goed bemenste tap.</p>
<p>Samen met het Amsterdamse label <a href="https://wapshoowaprecords.bigcartel.com/" target="_blank" rel="noreferrer noopener">Wap Shoo Wap</a>
 is er een denderend programma in elkaar gezet. Van 17:00 uur tot laat 
kun je je hart ophalen met artiesten die vanzelfsprekend al eens in 
Maloe Melo hebben gespeeld of daar in ieder geval een keer aan de bar 
hebben gezeten.</p>
<p>Tickets zijn online verkrijgbaar voor 17 euro + <u>4 euro lidmaatschap</u> óf fysiek te koop bij Maloe Melo voor 15 euro <u>inclusief lidmaatschap</u>. Dat is 6 euro korting. Dan bespaar je twee biertjes, die je er wat ons betreft direct bij kunt bestellen. Je bent er toch.</p>
    </section>
    
    
    </div>
  