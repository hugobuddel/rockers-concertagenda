
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p><span style="font-weight: 400;">Zet je maar schrap! Voordat je <strong>Beartooth</strong> deze zomer live gaat zien op festivals, krijg je eerst nog een keer de kans om een intieme clubshow bij te wonen. Op woensdag 15 juni komt de band namelijk samen met <strong>Loathe</strong> naar Dynamo!</span></p>
<h5><span style="font-weight: 400;">Beartooth</span></h5>
<p><span style="font-weight: 400;">In 2017 ging de kaartverkoop voor de show van Beartooth zó hard, dat deze verplaatst werd naar de Effenaar. We hadden niet verwacht de band ooit nog op bezoek te krijgen!&nbsp; Nu de mannen een kleine tour met intieme clubshows doet voor het begin van de festival zomer, zijn wij dan ook razend enthousiast hun alsnog in Dynamo te mogen ontvangen!</span></p>
<p><span style="font-weight: 400;">In 2014 kwam “Disgusting” uit, deze werd in 2016 opgevolgd door “Aggressive”, twee jaar later was het “Disease” en ondertussen zijn we aangekomen bij het laatste wapenfeit “Below”! Keer op keer laat Beartooth zien dat mokerharde muziek met catchy refreinen bestaat en dat je deze goed kunt mixen met betekenisvolle songteksten. Geen wonder dat de fanbase van deze band de afgelopen jaren enorm gegroeid is. We kunnen niet wachten om Beartooth eindelijk in Dynamo te zien!<br>
</span><a href="https://beartoothband.com/"><span style="font-weight: 400;">beartoothband.com</span></a></p>
<h5>Loathe</h5>
<p>De uit Liverpool-afkomstige band Loathe maakt muziek die genre overschrijdend is. De metalcore invloeden zijn overduidelijk te horen, maar ook pop-hooks, djent grooves en ook geweldige vocalen komen voorbij in hun muziek. Na het debut “The Cold Sun” uit 2017 , heeft de band ondertussen al twee opvolgers uitgebracht. In 2019 speelde Loathe 2x in Dynamo en we kunnen niet wachten om ze weer binnen te hebben!<br>
<a href="https://www.loatheasone.co.uk/">Loatheasone.co.uk</a></p>
<h6>Info</h6>
<p>Tickets zijn direct verkrijgbaar voor € 15,00.</p>
					