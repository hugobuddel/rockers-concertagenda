<div class="layout layout--is-text"><p><strong>De Salon is een serie van SPOT Groningen. Twee uur lang (plus pauze) vertolken gerenommeerde musici in een ontspannen setting de mooiste klassieke werken en journalist en presentator Jellie Brouwer gaat in gesprek met boeiende gasten. De grote zaal van De Oosterpoort wordt volledig omgetoverd tot een grote, sfeervol ingerichte huiskamer, waar je geniet van een huiskamerconcert en talkshow ineen.</strong>&nbsp;<strong>Haal een drankje bij de bar en maak het jezelf gemakkelijk. Schoenen uit? Ach, waarom niet?</strong></p><p>Tijdens deze derde editie ontvangt gastvrouw Jellie Brouwer schrijver Marieke Lucas Rijneveld. Hun gesprek wordt afgewisseld met muziek van het eigenzinnige orkest Holland Baroque en sheng-speler Wu Wei.</p><p><strong>Marieke Lucas Rijneveld</strong><br>Marieke Lucas Rijneveld (1991) geldt als een van de grootste talenten van de Nederlandse letteren. In 2015 debuteerde hij met de meermaals herdrukte dichtbundel ‘Kalfsvlies’. In ‘de Volkskrant’ werd hij vervolgens uitgeroepen tot literair talent van het jaar. Rijneveld groeide op in een gereformeerd boerengezin in Noord-Brabant en woont tegenwoordig in Utrecht. Naast zijn bestaan als schrijver werkt hij op een melkveebedrijf.<br>Zijn debuutroman ‘De avond is ongemak’ verscheen in 2018. Hierna verschenen nog zijn tweede dichtbundel ‘Fantoommerrie’ (2019), roman ‘Mijn lieve gunsteling’ (2020, waarvan de vertaalrechten tot nu toe aan 14 landen werden verkocht) en derde dichtbundel ‘Komijnsplitsers’ (2020). In maart 2022 verscheen het Boekenweekessay ‘Het warmtefort’.</p><p><strong>Holland Baroque &amp; Wu Wei</strong><br>Holland Baroque is een eigenzinnig orkest dat op haar instrumenten durft te zingen, dansen, huilen en te lachen. Dit alles vanuit traditie, vernieuwing, verrassing en een vleugje entertainment. Het orkest Holland Baroque werkt sinds haar oprichting in 2006 samen met vele solisten, componisten, koren en theatermakers. Ontmoetingen met muzikale gasten mondden regelmatig uit in warme vriendschappen en ontsloten nieuwe klankwerelden.</p><p>Wu Wei is wereldwijd een van de belangrijkste sheng-spelers van dit moment. Net als Holland Baroque is hij tegelijkertijd zowel vernieuwer als hoeder van oude tradities. Soms zijdezacht en dan weer weergaloos energiek brengt hij met Holland Baroque klanken uit het barokke Europa en het oude China een ode aan de barok van nu. Het muzikale treffen tussen Wu Wei en Holland Baroque resulteerde onlangs in de nieuwe cd Silk Baroque bij het gerenommeerde label Pentatone.</p><p>Dit concert is mede mogelijk gemaakt dankzij het Büchli-Fest-Meijerfonds.</p></div><div class="layout layout--is-video layout--is-wide layout--has-margin"><div class="layout__media" data-consent="marketing" data-video-embed="https://www.youtube.com/embed/JlLi4Ah9_kI?feature=oembed" data-video-thumbnail="https://img.youtube.com/vi/JlLi4Ah9_kI/maxresdefault.jpg"><div class="layout__media__consent"><span>Je cookie instellingen blokkeren deze video.</span><span><a href="#" class="cookie__trigger">Accepteer marketing cookies</a> om de video in te laden.</span></div></div></div><div class="layout layout--is-images layout--has-margin "><div class="layout__gallery"><figure class="layout__gallery__item "><a href="https://www.spotgroningen.nl/wp-content/uploads/2022/09/1570-x-680-De-Salon-augustus-2022-1280x554.jpg" class="layout__media__link layout__gallery__link" aria-label="Afbeelding vergroten" title=""><img class="layout__media__item b-lazy" data-src="https://www.spotgroningen.nl/wp-content/uploads/2022/09/1570-x-680-De-Salon-augustus-2022-768x333.jpg" src="data:image/gif;base64,R0lGODlhAQABAAD/ACwAAAAAAQABAAACADs=" alt="1570-x-680-De-Salon-augustus-2022"></a><svg class="layout__gallery__enlarge" aria-hidden="true"> <use xlink:href="#enlarge"></use></svg></figure><figure class="layout__gallery__item "><a href="https://www.spotgroningen.nl/wp-content/uploads/2022/06/Jellie-Brouwer-onbekend.jpeg" class="layout__media__link layout__gallery__link" aria-label="Afbeelding vergroten" title=""><img class="layout__media__item b-lazy" data-src="https://www.spotgroningen.nl/wp-content/uploads/2022/06/Jellie-Brouwer-onbekend-768x512.jpeg" src="data:image/gif;base64,R0lGODlhAQABAAD/ACwAAAAAAQABAAACADs=" alt="Jellie Brouwer (onbekend)"></a><svg class="layout__gallery__enlarge" aria-hidden="true"> <use xlink:href="#enlarge"></use></svg></figure><figure class="layout__gallery__item "><a href="https://www.spotgroningen.nl/wp-content/uploads/2022/09/Rijneveld-Marieke-Lucas_C_Shody-Careman_RV_3-1280x1920.jpg" class="layout__media__link layout__gallery__link" aria-label="Afbeelding vergroten" title=""><img class="layout__media__item b-lazy" data-src="https://www.spotgroningen.nl/wp-content/uploads/2022/09/Rijneveld-Marieke-Lucas_C_Shody-Careman_RV_3-768x1152.jpg" src="data:image/gif;base64,R0lGODlhAQABAAD/ACwAAAAAAQABAAACADs=" alt="Rijneveld, Marieke Lucas_C_Shody Careman_RV_3"></a><svg class="layout__gallery__enlarge" aria-hidden="true"> <use xlink:href="#enlarge"></use></svg></figure><figure class="layout__gallery__item "><a href="https://www.spotgroningen.nl/wp-content/uploads/2022/09/HB-Wu-Wei-foto-Wouter-Jansen-2-1280x853.jpg" class="layout__media__link layout__gallery__link" aria-label="Afbeelding vergroten" title=""><img class="layout__media__item b-lazy" data-src="https://www.spotgroningen.nl/wp-content/uploads/2022/09/HB-Wu-Wei-foto-Wouter-Jansen-2-768x512.jpg" src="data:image/gif;base64,R0lGODlhAQABAAD/ACwAAAAAAQABAAACADs=" alt="HB &amp; Wu Wei foto Wouter Jansen 2"></a><svg class="layout__gallery__enlarge" aria-hidden="true"> <use xlink:href="#enlarge"></use></svg></figure><figure class="layout__gallery__item "><a href="https://www.spotgroningen.nl/wp-content/uploads/2022/09/HB-Wu-Wei-foto-Wouter-Jansen-4-1280x853.jpg" class="layout__media__link layout__gallery__link" aria-label="Afbeelding vergroten" title=""><img class="layout__media__item b-lazy" data-src="https://www.spotgroningen.nl/wp-content/uploads/2022/09/HB-Wu-Wei-foto-Wouter-Jansen-4-768x512.jpg" src="data:image/gif;base64,R0lGODlhAQABAAD/ACwAAAAAAQABAAACADs=" alt="HB &amp; Wu Wei foto Wouter Jansen 4"></a><svg class="layout__gallery__enlarge" aria-hidden="true"> <use xlink:href="#enlarge"></use></svg></figure></div></div><div class="layout layout--is-info"><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://www.hollandbaroque.com/" class="layout__info__link" target="_blank">Website Holland Baroque</a></div><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://mariekelucasrijneveld.com/" class="layout__info__link" target="_blank">Website Marieke Lucas Rijneveld</a></div><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://www.facebook.com/events/3270177589976420/" class="layout__info__link" target="_blank">Meld je aan voor het Facebook event</a></div><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://open.spotify.com/album/1fRqgo8LCJBIM67RShaZag" class="layout__info__link" target="_blank">Luister het album van Holland Baroque &amp; Wu Wei op Spotify</a></div></div>