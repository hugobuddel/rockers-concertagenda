
                    <p><strong>We kunnen weer door in het tijdelijke podium op het Slachthuis terrein! Op vrijdag, zaterdag en zondag brengen we een gevarieerd programma vanaf de middag met live muziek, kunst, veel drank en een kleine kaart. En dat allemaal gratis toegankelijk.</strong></p>
<p><em><strong>Kijk op de nieuwe&nbsp;<a href="http://www.slachthuishaarlem.nl/">website van Slachthuis</a>&nbsp;voor alle informatie over Slachthuis, de locatie, bereikbaarheid en de plannen rondom dit terrein tussen nu en oktober 2022. We zien je daar!</strong></em></p>
<p>Wat is dit? The Sex Organs slaan de handen ineen met The Local Spastics! Maar The Local Spastics waren toch uit elkaar? Nee, ze zijn terug voor een exclusieve reünieshow in Slachthuis.</p>
<p>The Local Spastics produceren een vieze stoofpot van sex, drugs, pep punk en porno. Gesteund door een dravende ritmesectie met serieuze toerkilometers (Bullerslug, Houses, Malle Pietje &amp; de Bimbos), spuugt zanger Sam Andrea zijn longen uit in liedjes die zowel schurend als gevaarlijk zijn. Er is geen ontkomen aan de sonische aanval die dit powertrio produceert. In 2015 was het gedaan, maar het bloed kruipt waar het niet gaan en komen ze vanavond weer lekker voor een sporadische reünie!</p>
<p><em>Locatie: navigeer naar het Slachthuisterrein (Oorkondelaan 3, Haarlem) en volg vanaf daar de bewegwijzering naar het Slachthuis. De Slachthuis-avonden zijn voor alle leeftijden.</em></p>
<p><em>De programma voor Slachthuis wordt mede mogelijk gemaakt door de gemeente Haarlem, Patronaat en de ontwikkelingscombinatie BPD / De Nijs. In oktober 2022 wordt de opening verwacht van Slachthuis, het nieuwe popcentrum van Haarlem, 1500 m2 aan oefenruimtes, lesruimtes, horeca, podium en geluidsstudio’s.</em></p>

        
                    <br>
            <a href="https://slachthuishaarlem.nl/" target="_blank" rel="noopener">Bezoek de website</a>
            