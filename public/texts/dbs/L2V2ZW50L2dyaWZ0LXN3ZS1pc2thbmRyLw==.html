
    <div class='long-html'>
    <section class='long-html__text'>
    
				<p><strong>Grift</strong></p>
<p>Het Zweedse folk project van Erik Gärdefors timmert al heel wat jaren aan de weg en presenteert in September zijn nieuwste album “Dolt Land”. De eerste platen van Grift zijn nog in de black metal hoek te categoriseren, maar sinds een paar jaar is Erik zich volledig gaan richten op diepe akoestische muziek die hij zelf ‘Forest Folk’ noemt. Prachtige gitaarmelodieën, Zweedse teksten en filmbeelden uit zijn geboortestreek Kinnekulle maken een concert van Grift tot een dromerige trip door de Scandinavische bossen. Afgelopen april nog in een bomvolle 013 tijdens Roadburn, nu komt Erik ons in dB’s een somber maar beeldschoon rouwkleed omhangen. Aanrader voor fans van Sangre de Muerdago, Ulver en Wardruna.</p>
<p>&nbsp;</p>

<p>&nbsp;</p>
<p><strong>Iskandr</strong></p>
<p>Evenals Grift heeft Iskandr de laatste jaren een transitie gemaakt van heidense black metal naar spaced out folk doom. Het nieuwste wapenfeit “Spiritus Sylvestris” wordt eveneens in September uitgebracht in een reeks verschillende concerten in verschillende vormen gepresenteerd. Voor deze avond in dB’s heeft Iskandr een speciale (semi)akoestische bewerking gemaakt van de nummers die samen met filmbeelden van hooggebergtes een psychedelisch tafereel oproepen. Fans van bijvoorbeeld Dead Can Dance, :Of the Wand and the Moon: en This Mortal Coil zullen deze avond niet willen missen.</p>
<p>&nbsp;</p>

			
    </section>
    <section class='long-html__music-videos'><div class='iframe-wrapper-16-9'><iframe title="GRIFT - Nattens pilgrim (Official Music Video, 2023)" src="https://www.youtube.com/embed/JMlvJel6g0s?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div><div class='iframe-wrapper-16-9'><iframe title="ISKANDR - Hoor het Smeken (Official Video)" src="https://www.youtube.com/embed/T7zB2hGG3ho?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></section>
    
    </div>
  