
    <div class='long-html'>
    <section class='long-html__text'>
    
				<p>De donkere dagen duren nog even, tijd voor een muzikaal licht in de duisternis. Vijf punkrock’nroll bands komen je uit die winterdepressie rocken.<br>
Check:</p>
<div dir="auto">
<p><strong>The Human Atom Bombs (Köln)</strong> coveren schaamteloos de liedjes van een of andere band die Randy heet.</p>
<p>Is dat erg? Nee want;<br>
1. Bijna niemand kent Randy (the band) ook al zijn ze volgens sommige critici beter dan The Hives<br>
2. Randy heeft dus harde hits.<br>
3. The Human Atom Bombs doen dat erg goed</p>
<p>Zoals ze zelf zeggen: you can’t keep a good band down…</p>
</div>
<div dir="auto"></div>
<div dir="auto">
<p><strong>The Go Faster Nuns (BAMberg)</strong> overdonderen al sinds 1999&nbsp; de Duitse podia met hun wilde mix van sexy Beatpunkglam.&nbsp; Ondertussen hebben ze het clubcircuit daar wel uitgespeeld en maken ze nu hun NL debuut.</p>
<p>★★✩✩✩✩ oftewel <strong>TWO STAR REVIEW</strong><br>
Begonnen als band in mei 2022&nbsp; speelt het Utrechtse ★★✩✩✩ dezelfde akkoorden en woorden die iedereen al kent. Dus gingen ze snel de studio in en namen ze hun debuut EP op met PunkrockWizard Menno Bakker. Uitgebracht op het duitse Bakraufarfita Records werd de eerste EP goed ontvangen als een ‘perfect melange between Depri-Punk and&nbsp; Raise your fist-Shouts’.&nbsp; Iets tussen The Wipers en TRBNGR dus. Prima excuus om met twee bier in je handen mee te komen schreeuwen.</p>
</div>
<div dir="auto"></div>
<div dir="auto"><strong>MISSELIJK</strong></div>
<div dir="auto">Al sinds jaar en dag een vaste waarde binnen de Utrechtse punkmuziek en veel te weinig op het podium te zien. Daar brengt deze avond verandering in want Misselijk is nog steeds punk en heeft no future maar wel weer eens een optreden dus dat&nbsp; moet gevierd worden.</div>
<div dir="auto"></div>
<div dir="auto">
<div><span><strong>The Bøk</strong>, ooit begonnen als duo, maar uitgegroeid tot een solide, vijfkoppige band met een knallende dosis rock &amp; roll. De bandleden met verschillende achtergrond delen hun passie voor hygiëne, verkeersveiligheid, priemgetallen en rock-‘n-roll. Het is deze unieke chemie die het kenmerkende geluid van The Bøk aandrijft. Klaas L, Bas F, Herman B Derman, Tinus K en Mattie B zijn hier niet alleen om muziek te maken: They care! Dus, b</span>en jij een liefhebber van garage rock met een punky twist? Sta je voor&nbsp;hygiëne, veilig rijden en priemgetallen? Dan is The Bøk jouw band.</div>
</div>
<div></div>
<div>Kort gezegd, een avond met vijf punk ’n roll bands die je uit je winterdepressie komen rocken!</div>
<p>Let’s GOOOO!</p>
			
    </section>
    
    
    </div>
  