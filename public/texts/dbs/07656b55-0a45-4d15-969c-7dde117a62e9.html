
    <div class='long-html'>
    <section class='long-html__text'>
    
				<p>Het Californische Yawning Man werd in 1986 opgericht en was één van pioniers van de Palm Desert Scene. Ze brachten tijdens de zogeheten generator parties hun garage sound naar de woestijn. Hun muziek had grote invloed op levende legendes zoals John Garcia, Josh Homme en Brant Bjork, die later de legendarische stoner rockband Kyuss vormden. Terwijl hun meer commerciële tijdgenoten leunden op zware riffs en hardcore punk, onderscheidde de cultband Yawning Man zich door hun voorliefde voor de reverb geregen surf en psychedelische noot.<br>
Hun laatste album Live At Giant Rock uit 2020 laat precies horen wat Yawning Man zo bijzonder maakt, hun onnavolgbare en spannende mix van stijlen; van psychedelisch tot folkloristisch, van jazz, hard rock, en roots-punk tot wereldmuziek.</p>
<p>Kyuss-oprichter Brant Bjork beschrijft Yawning Man misschien wel het beste vanuit zijn eigen ervaring: “It was very drugged, very stone-y, it was very mystical. Everyone’s just tripping, and they’re just playing away, for hours. Oh, they’re the GREATEST band I’ve ever seen.</p>
<p>Support komt van Supersonic Blues. Omschrijven hun sound zelf als Heavy fuzzed-out dad rock. Als je de releasedatum van hun laatste album ‘It’s Heavy’ niet zou kennen, dan kan je de plaat uit de kast trekken en denken dat je een band uit de jaren ’60 of ’70 hebt ontdekt. “Qua muziek luisteren we alleen maar naar die twee decennia. We zijn nerds in het benaderen van die sound, maar we laten wel de 21e eeuwse benadering erop los, want het kan nooit zo worden als toen. Vroeger had elke band zijn eigen ding, daar waren ze goed in en dat was te gek. Nu kunnen wij van al die bands plukken. Het is niet alleen maar psychedelische rock of punk. Alles kan.” Een citaat van VPRO 3 voor 12’s reviewer Emmy Kadee die het goed samenvat. Kom op tijd om deze 60/70’s nerds aan het werk te zien!</p>


			
    </section>
    <section class='long-html__music-videos'><div class='iframe-wrapper-16-9'><iframe title="Yawning Man - Live At Giant Rock (2020) (New Full Album)" src="https://www.youtube.com/embed/RvnjkArjDNU?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div><div class='iframe-wrapper-16-9'><iframe title="SUPERSONIC BLUES - Curses on my Soul (live at Radio Tonka)" src="https://www.youtube.com/embed/WXNIuEIO3sg?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></section>
    
    </div>
  