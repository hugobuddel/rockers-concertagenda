
    <div class='long-html'>
    <section class='long-html__text'>
    
				<p>Deze zondagavond presenteren we een meesterlijk affiche brute black en deathmetal met Black Curse uit Denver Colorado en Spirit Possession uit Portland Oregon.</p>
<p>Black Curse bestaat uit leden van gerenommeerde bands als Blood Incantation, Spectral Voice, Khemmis en Primitive Man en bracht met Endless Wound een debuutplaat uit om van te watertanden. Black en death metal vinden elkaar in ronduit asociale riffs en piepende en scheurende atonale gitaarsoloâ€™s. De plaat balanceert meesterlijk tussen een sound die klinkt alsof het uit een galmende stinkende rottende kelder komt en pakkende songs met genoeg definitie. Bij vlagen vertraagt de band ook flink en krijgen we atmosferische en onheilspellende doompassages met nog wat vervreemdende psychedelische ondertonen. De zanger (Gravetorn) laat ongeremd krankzinnige kreten los op de muziek. Topper!</p>
<p>Ook Spirit Possession vermengt alles wat black, metal en hard is in een explosieve wall of sound. Hun laatste plaat Off the Sign op Profound Lore hakt er keihard in, Brute riffs, af en toe een synth maar vooral een voorbeeld van venijnige first wave black met speed metal invloeden en een punkesthetiek. Als je naar de wall of sound van Spirit Possession luistert is het nauwelijks te geloven maar slechts twee mannen maken deze bak herrie. Luister vooral die plaat en kom ze live checken. Pure zwarte magie!</p>
<p>Opener is RATTENBURCHT, primitive black in your face uit Amsterdamned.</p>
<p>Presented ism Snook Bookings!</p>



			
    </section>
    <section class='long-html__music-videos'><div class='iframe-wrapper-16-9'><iframe title="Black Curse (US) - Endless Wound (Full) 2020" src="https://www.youtube.com/embed/QRogfznqqps?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div><div class='iframe-wrapper-16-9'><iframe title="SPIRIT POSSESSION - Of The Sign... (full album stream)" src="https://www.youtube.com/embed/DTUKg68TKjM?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div><div class='iframe-wrapper-16-9'><iframe title="Rattenburcht live OCCII Amsterdam" src="https://www.youtube.com/embed/tiHEYKnfJzU?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid2" id="player_3"></iframe></div></section>
    
    </div>
  