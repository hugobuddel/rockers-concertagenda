
    <div class='long-html'>
    <section class='long-html__text'>
    
				<p><strong>dB’s x De Helling presenteren:</strong></p>
<p><strong>AESTRID</strong></p>
<p>De Utrechtse postrock-coryfeeën van Aestrid komen hun nieuwe album presenteren in De Helling! En dat is goed nieuws, want een liveshow van Aestrid is altijd een belevenis. De band stopt ziel en zaligheid in hun optredens, en zanger Bo Menning zingschreeuwt iedere zin alsof het zijn laatste is. De shoegazey indierocksongs met een perfect vleugje emo kruipen stuk voor stuk onder je huid, én in je hoofd.</p>
<p>Vijf jaar duurde het voordat de band weer van zich liet horen, maar nu is er dan eindelijk die nieuwe single Mirror Maze I &amp; II. En dat is niet zomaar een single, maar een acht minuten durend tweeluik waarin alles naar voren komt wat Aestrid zo goed maakt: melancholische, volgemetselde soundscapes, gitaren die klinken alsof ze ieder moment kunnen opstijgen en – natuurlijk – de hartverscheurende Thom Yorke-zang van gekwelde kunstenaar Bo Menning. Het duurde even, maar dan heb je ook wat. En dit is pas het begin, want het zevende album is op komst.</p>
<p>In de bijna twintig jaar dat Aestrid nu bestaat, bouwden de Utrechters een ijzersterke livereputatie op. Dit leidde tot shows in de UK en een tour door Canada. Gelukkig komen ze hun album gewoon presenteren in good old Utrecht, dan kun jij er gewoon bij zijn! En geloof ons, dat wil je. Want deze band blijft je nog lang bij.</p>

<p>&nbsp;</p>
<p>&nbsp;</p>
<p><strong>Support: Coaster</strong></p>
<p>Coaster is het Utrechtse folky slowcore-duo van Bart Appel en Paul Dijkman. Het duo, voornamelijk gitaristen, kreeg snel een band door hun gedeelde liefde voor rustige en langzame muziek. Geïnspireerd door de lo-fi en slowcore-acts van de jaren ‘90 en ‘00, vangen ze herinneringen en sferen en zetten ze deze om in intieme dreampop. Hun melancholische muziek gaat over veerkracht en het waarderen van de kleine momenten in het leven.</p>

<p>&nbsp;</p>
<p>&nbsp;</p>
<p><strong>Support: Immen</strong></p>
<p>Singer-songwriter Immen heeft een intrigerende warme stem en weet een intieme sfeer met een donker randje op te wekken. Hoewel de meeste liedjes in het Engels geschreven zijn, keert ze soms terug naar haar Friese moedertaal, wat haar liedjes zowel iets aards als iets bovennatuurlijks geeft.</p>

<p>&nbsp;</p>
			
    </section>
    <section class='long-html__music-videos'><div class='iframe-wrapper-16-9'><iframe title="Aestrid - Killer" src="https://www.youtube.com/embed/UsmOm_R4AGM?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div><div class='iframe-wrapper-152px'><iframe title="Spotify Embed: Coaster" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" src="https://open.spotify.com/embed/artist/6jRB5UarjZE87HWUgx5Vwr?si=4F7LodTXS6yrTsa7nQbr-g&amp;utm_source=oembed"></iframe></div><div class='iframe-wrapper-16-9'><iframe title="Immen -  Fryske Sad Song @Liet 2022" src="https://www.youtube.com/embed/YgjRbB1pmYM?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_3"></iframe></div></section>
    
    </div>
  