
    <div class='long-html'>
    <section class='long-html__text'>
    
				<p>Ze zijn weer terug, de Amerikaanse Noise Rock Legends CHERUBS! en hun Italiaanse vrienden, de schurftige honden van Cani Sciorri.</p>
<p>Cherubs uit Austin, Texas werd opgericht in 1991. Hun in 1994 uitgebrachte LP Heroin Man heeft een prominente plaats gekregen in de canon van de noise rock maar het trio kreeg net na de release slaande ruzie en ging uit elkaar. Fast forward twintig jaar en het trio heeft het bijgelegd en brengt in 2014 de plaat 2 YNFYNYTY uit op Brutal Panda Records en komt op een EU tour die ook dB’s aandoet. Wat een geweldige show was dat!!<br>
Nu weer een kleine tien jaar verder heeft de band ook het album Immaculada High op Relapse aan hun palmares toegevoegd en komen ze terug naar dB’s! Als je Whores. eerder hier op 20 september mooi vindt, mag je deze ook zeker niet missen!!<br>
Verschroeiende noise rock van de meesters in het genre.</p>
<p>CHerubs zijn net als toen op tour met de Italiaanse band Cani Sciorri wat dus schurftige honden betekent. In 2013 coverden Cani Sciorri het Cherubs nummer Zip Up Boots op het Cherubs tribute album Everyone Is Dead Before They Leave en een paar jaar later stapten ze samen in een busje voor een EU tour. Liefde op het eerste gezicht, compromisloze noise rock ergens tussen Unsane, Converge en uiteraard Cherubs!</p>

			
    </section>
    <section class='long-html__music-videos'><div class='iframe-wrapper-16-9'><iframe title="CHERUBS - Die Robbin' (Official Music Video)" src="https://www.youtube.com/embed/cfuBA6dme3U?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></section>
    
    </div>
  