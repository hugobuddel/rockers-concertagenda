
    <div class='long-html'>
    <section class='long-html__text'>
    
				<p>Donkere dagen, koud, nat, naar, kerst godzijdank weer achter de rug en het einde van weer een jaar aanstaande. Misantropische gevoelens kunnen deze avond ten volle gebotvierd worden met de NL iconen van de donkerzwarte waverock, SPASMODIQUE terug in dB’s!!</p>
<p>Spasmodique belichaamt het Rotterdamse geluid van de aftakeling, de paranoia, de woede en de angst. Het is een band die net als Nick Cave, Swans en Einsturzende Neubauten tot vandaag de dag relevant blijft…of er nu tien, twintig of zelfs dertig jaar tussen zit, dat maakt geen ene bal uit. Met nu nóg meer ervaring, meer beheersing en meer opgekropte frustratie achter de hand is Spasmodique machtiger en onberekenbaarder dan ooit. De inktzwarte bariton van Ritsema, de meedogenloze donderslagen van Reinier Rietveld, de brommende bas van Martin Docters van Leeuwen en het hellevuur uit de gitaar van Arjo Hijmans…dit blijft een band om te koesteren.</p>

<p>Support komt van Nachtwaker, een nieuwe 6(!)-koppige band die dB’s als thuisbasis heeft. Met een passie voor dromerige maar bombastische muziek en verhalen uit Europese middeleeuwse folklore als uitgangspunt voor de teksten, brengt Nachtwaker een unieke mix van 80’s new wave, 90’s shoegaze, doom en progressieve en psychedelische rock.</p>
<p>De leden van Nachtwaker zijn geen vreemden op de Nederlandse podia. De band bestaan uit (ex-)leden van TWINS, Verwoed, Wesenwille, Rogue Minor, Karmic Seeds en Voidcrawler.</p>
			
    </section>
    <section class='long-html__music-videos'><div class='iframe-wrapper-16-9'><iframe title="Spasmodique - The Town Stopped Breathing - Live uit Lloyd" src="https://www.youtube.com/embed/xUh7emWtWfI?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></section>
    
    </div>
  