
    <div class='long-html'>
    <section class='long-html__text'>
    
				<p>Op het moment van schrijven weten wij nog niet waar we staan op 6 december, mogen we langer blijven op de huidige locatie, is er een alternatief? De onzekerheid is niet fijn maar dat weerhoudt ons niet de grand ole lady van de garage/roots en country HOLLY GOLIGHTLY opnieuw naar Utrecht te halen. En of ze nou hier in dB’s staat of elders in de stad, het is de muziek die telt! We hebben een back-up plan. Holly komt terug naar Utrecht!!</p>
<p>De Britse zangeres Holly Golightly begon haar muzikale carrière als mede-oprichter van de garageband Thee Headcoatees in 1991. Vier jaar later bracht ze haar eerste soloalbum, ‘The Good Things’ uit. Nu, in 2023 heeft Holly al meer dan twintig platen op haar naam staan en heeft ze met verschillende artiesten samengewerkt, waaronder The White Stripes, Dan Melchior en Billy Childish. Rode draad in het grote oeuvre van Holly Golightly is de aanstekelijke combinatie van country, blues en folk met swingende rock ‘n’ roll. Wars van trends, zonder poespas, just plain good music. De meeste tijd brengt Holly overigens door op haar afgelegen boerderij in Kentucky waar ze samen met haar man lawyer Dave muziek maakt als The Broke-Offs. Het is daarom extra fijn om haar weer in Europa op de podia te zien met een begeleidingsband waar de vonken vanaf vliegen, te weten, de enige echte Bruce Brand op drums, Matt Radford (Upright Bass), en Bradley Burgess (Guitar).</p>
<p>Support komt van het Groningse The Monroes dat ook al jaren garant staat voor een aanstekelijke portie poppy garage rock ’n roll.</p>


			
    </section>
    <section class='long-html__music-videos'><div class='iframe-wrapper-16-9'><iframe title="Holly Golightly &amp; Band live @ Chelsea Vienna 19. November 2018 [full show]" width="1280" height="720" src="https://www.youtube.com/embed/h55WBbFWuwA?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div><div class='iframe-wrapper-16-9'><iframe title="The Monroes - The Lights - The King’s Garage Sale - Vera Groningen 27 april 2023" width="1280" height="720" src="https://www.youtube.com/embed/unGktZOmUSc?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></section>
    
    </div>
  