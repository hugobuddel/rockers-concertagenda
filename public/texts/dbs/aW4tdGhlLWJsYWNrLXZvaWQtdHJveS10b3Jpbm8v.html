
    <div class='long-html'>
    <section class='long-html__text'>
    
				<p></p>
<p><strong>dB’s x De Helling presenteren:</strong></p>
<p>Wat krijg je als je Darkher en Sonic Youth in een donkere kerker een album laat schrijven? Misschien wel iets wat lijkt op <strong>The Answer Lies In The Black Void</strong>: de samenwerking tussen Martina Horvath (Thy Cafalque) en Jason Köhnen (Celestial Season, Bong-Ra, duizend andere projecten), en een van de spannendste nieuwe doommetal-acts van de afgelopen jaren. Debuutalbum Forlorn oogstte unanieme lof bij de critici, en deed alle metalforums op hetzelfde moment ontploffen. Doomfans van over de hele wereld vielen als een blok voor de pikkedonkere melancholie van het onwaarschijnlijke duo.</p>
<p>Onwaarschijnlijk, want Köhnen leek de metal al een tijdje de rug toegekeerd te hebben. Na jarenlang in doombands gespeeld te hebben, besloot hij zijn horizon te verbreden. Hij hield zich bezig met zo’n beetje alles wat donker en experimenteel is. Van darkjazz tot breakcore tot drum &amp; bass… Maar de gitaar bleef onaangeraakt. Dat veranderde toen hij samen met de Hongaarse Martina Horvath The Answer Lies In The Black Void oprichtte, uit een gedeelde liefde voor doommetal. Nu is Köhnen weer terug waar het allemaal begon. Toch blijft zijn experimentele achtergrond duidelijk hoorbaar. Tussen de donderende gitaren en kolossale drums door hoor je atmosferische synthpartijen, triphopbeats en zelfs een saxofoonsolo (!) Combineer dat met de betoverende stem van Horvath, en je hebt het unieke geluid van The Answer Lies In The Black Void: een etherische duisternis die de rillingen over je rug laat lopen.</p>
<p>Op 4 november hult dit illustere duo dB’s in een donkere wolk van buitenaardse soundscapes, loodzware gitaren en bombastische melodieën. Haal snel je ticket en laat je opslokken door de grote zwarte leegte.</p>
<p>&nbsp;</p>

<p>&nbsp;</p>
<p>Support wordt verzorgd door <strong>Troy Torino, </strong>een heavy rockband uit Utrecht. Vijf gasten met een rijk rockverleden, afkomstig uit verschillende bands als Celestial Season, Orphanage, Spoiler, 7Zuma7, zijn de Nederlandse hardrock scene weer eens aan het wakkerschudden. Denk aan een pompende ritmesectie met stuwende drums en zwaar groovende bass, twee heftig riffende gitaristen die niet bang zijn unisolo te spelen en een zanger die er niet voor terug deinst echt te zingen, dat is Troy Torino.</p>
<p>&nbsp;</p>

			
    </section>
    <section class='long-html__music-videos'><div class='iframe-wrapper-16-9'><iframe title="THE ANSWER LIES IN THE BLACK VOID 'Virgin Fire' (Official Clip)" src="https://www.youtube.com/embed/SfZt5tkAuac?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div><div class='iframe-wrapper-16-9'><iframe title="Troy Torino - UR" src="https://www.youtube.com/embed/fohCRERaygc?feature=oembed&amp;enablejsapi=1&amp;wmode=opaque" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></section>
    
    </div>
  