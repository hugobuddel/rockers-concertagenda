<p><strong>Het koningshuis is nog niet gevallen, dus Minor Operation Bookings organiseert weer Vorst In De Grond-Fest! Ook dit jaar zal het Patronaat op koningsnacht podium bieden aan luide punk- en hardcorebands die hun onvrede over de samenleving niet onder stoelen of banken steken.</strong></p>
<p>Al sinds 2014 kunnen tegenstanders van de monarchie zich hier het licht uit de ogen feesten zodat ze de volgende dag door alle oranje-onzin kunnen heenslapen! Zoals ieder jaar biedt Minor Operation Bookings weer een dikke line up aan teringherrie om met gebalde vuist een kolkende cirkelpit te doen ontstaan voor het podium.</p>
<p>Verder is het Minor Operation Donations-collectief ook aanwezig. Neem vooral je oude shirts/platen/boeken mee om te doneren of ga naar huis met een van de mooie gedoneerde spullen die tegen ieder aannemelijk bod aangeschaft kunnen worden. Alle opbrengsten gaan naar Choose Love/Help Refugees, die zich op een transparante en snelle manier inzetten voor zoveel mogelijk vluchtelingen in de wereld.</p>
<p><strong>Haarlemâ€™s punkplatform Minor Operation Bookings organiseert al meer dan 10 jaar punkrockshows in Haarlem in omstreken, waarbij het de beste underground punkrockacts uit de BeNeLux presenteert.</strong></p>
<br>
<a href="https://www.facebook.com/MinorOperationBookings" target="_blank" rel="noopener">Bezoek de website</a>