<p><strong>End It</strong> komt uit Baltimore <em>and they want you to know it</em>. Het vijftal is zeer trots op de stad en spreekt zich vaak uit over zowel de ellende als de hoop die voortkomt uit de hechte community waarin ze zich bevinden. De band kwam ijzersterk binnen met de release van hun gelijknamige debuut EP in 2017, en volgde die op met One Way Track uit 2020, dat hun bekendheid bracht in de hardcore scene. Met invloeden van hardcore uit de jaren '90 heeft End It al vergelijkingen getrokken met acts als Leeway, Gut Instinct en Maximum Penalty. Ze hebben ook het podium gedeeld met een diverse groep artiesten, variÃ«rend van Cro-mags en Life Of Agony tot Turnstile en Lil Ugly Mane, en zullen die lijst dit jaar uitbreiden door zoveel mogelijk shows te spelen. Hun muzikale boodschap in een notendop? Bemoei je met je eigen zaken. End It is om van te houden of niet. De keuze is aan jou.</p>
<p>De support wordt verzorgd door Belgische hardcore band&nbsp;<strong>Mindwar</strong>. De mannen hebben al eerder in het voorprogramma gestaan van onder andere Sick Of It All en Agnostic Front, en staan garant voor een potje herrie van kwaliteit.&nbsp;&nbsp;<strong></strong></p>