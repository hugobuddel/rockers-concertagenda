<p>Hoodie Allen is een Amerikaanse rapper en singer-songwriter uit Plainview, New York. Hij gaf zijn&nbsp;marketingbaan bij Google op om zich volledig op de hiphop te storten. En met succes: vooral op Amerikaanse universiteiten slaan zijn&nbsp;teksten over roem, vrouwen en feesten enorm aan. Zeker met zijn gezonde dosis&nbsp;college humor,&nbsp;de nodige zelfspot en natuurlijk zijn frisse mix van pop en rap.<br></p>
<p>Op zijn nieuwste volledige release 'b☺b' levert de zanger op liefdesverdriet geïnspireerde emo-hooks. De acht nummers van deze release balanceren tussen aanstekelijke popmelodieën en punky gitaarriffs. Een plotselinge wending van zijn gebruikelijke speelse raps: deze plaat neemt ons mee op een zeer persoonlijke reis door de rommeligheid die bij een break-up komt kijken. <br></p>
<p>Deze wending naar alternatieve poppunk is echter niet geheel onverwacht, aangezien Hoodie eerder toerde met onder meer Fall Out Boy, opende voor Panic at the Disco en Twenty One Pilots, en samenwerkte met Mark Hoppus (van Blink 182) en State Champs.</p>