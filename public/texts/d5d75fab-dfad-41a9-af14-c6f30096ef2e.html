<p></p>
<p>De overheid naait sekswerkers zonder consent. Drillrap is niet het probleem. En <strong>Hang Youth</strong> staat vandaag in 013 (en wij zijn een uitstekend bedrijf als je onze website mag geloven). De tour heet ‘De Belangrijkste Band van Nederland Tour’ en dat is ook zo want hun gecentrifugeerde memepunk kan al sinds 2020 niet links genoeg zijn want er is een boel aan de hand want alles moet beter. Onmiddellijke verbetering! Waarom zitten wij nog steeds met Rutte IV? Waarom liggen er zoveel mensen in de armen van een fascist? Waarom zijn er nog zo weinig kansen voor vrouwen om corrupte leiders te worden? Waarom is alles zo duur? Hoe olympisch zijn die spelen nu echt? Dus laat je AKO-ideologie achter bij de deur, laat de overheid via de chip in je zak alvast weten dat je in 013 bent (de overheid weet toch al teveel van je), kom ons te dure bier opdrinken en maak ons rijk. Morgen is maandag maar onthoudt: je haat geen maandag je haat kapitalisme.</p>
<p></p>