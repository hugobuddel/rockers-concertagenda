
<p>Ter promotie van hun laatste plaat HISS op Earache Records gaat het Singaporese trio WORMROT op een twee maanden lange Europese tournee. Voor wie WORMROT niet kent, zal een eerste kennismaking niet bepaald zachtzinnig zijn. Dit trio is namelijk een van de vaandeldragers van extreme grindcore en laat op hun nieuwe plaat ook horen niet vies te zijn om hun interpretatie van grindcore te verrrijken met uitstapjes naar black metal, screamo en post-metal. Absolute aanrader voor liefhebbers van extreme muziek. Wormrot is echt next level en HISS een nieuw hoogtepunt in hun toch al indrukwekkende oeuvre. Voor deze tour neemt Gabriel Dubko van IMPLORE de vocalen voor zijn rekening.<br>
Deze harde avond wordt afgetrapt door Teethgrinder uit Zwolle. De band mixt de woede van grindcore met hardcore, post-metal en laat zelfs drone en stoner doorschemeren. Hun laatste release Dystopia laat horen dat deze band alleen maar doorgroeit. Mooie support, dus kom op tijd.</p>
<p>&nbsp;</p>
