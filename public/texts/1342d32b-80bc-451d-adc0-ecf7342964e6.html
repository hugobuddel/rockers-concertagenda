
					<p>De Amerikaanse progressive rockband Dream Theater geeft op vrijdag 13 mei een concert in AFAS Live Amsterdam. De show is onderdeel van de Top Of The World Tour en staat in het teken van het nieuwe album A View From The Top Of The World, dat uitkomt op 22 oktober. De kaartverkoop voor de show start op vrijdag 3 september om 10 uur via Ticketmaster.</p>
<p> De Top Of The World Tour wordt in oktober afgetrapt in de Verenigde Staten. In 2022 is Europa aan de beurt om de nieuwe nummers van A View From The Top Of The World, het vijftiende studioalbum van de band, voor het eerst live te horen. Dit album is Dream Theater op zijn best: het progressive rockgeluid wordt verder uitgediept, maar klinkt nog steeds vertrouwd.<br><br> Gitarist John Petrucci over het nieuwe album: “We just love to play our instruments. That never goes away. I love to be creative, write, and exercise that part of my mind. We’ve been able to do this for a long time, and we don’t take it for granted. Whenever we get together, we know we can’t disappoint ourselves or our fans, so we manage to try even harder."</p>
<p> Live staat Dream Theater bekend om zijn lange, indrukwekkende shows, waar de loyale fanbase inmiddels al ruim 30 jaar van kan genieten.</p>
<p><img src="https://www.afaslive.nl/files/Bags-Policy.jpg" style="vertical-align: middle; cursor: pointer; max-width: 100%; height: auto;"></p>
<p><strong>isla Talent Stage: Cobra the Impaler<br></strong>Na de show van Dream Theater vind je Cobra The Impaler in de isla Talent Stage. Beïnvloed door de New Wave of American Heavy Metal, brengt de band larger-than-life grooves en pittige gitaar solo's met betoverende vocalen. Een combinatie van brute kracht en oog voor detail resulteren in knallende performance.<strong><br></strong></p><p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
				