
    <div class='long-html'>
    <section class='long-html__text'>
    <p>Het monumentale en veelgeprezen album ‘Mirror Reaper’ uit 2017 was een melancholisch requiem, opgedragen aan de te vroeg overleden, en ex-bandlid, Adrian Guerra. Bell Witch roept zowel grenzeloosheid als claustrofobie op en cultiveert zo een gevoel van tijd buiten de tijd, een oase in een steeds hectischer wordende mediacultuur.</p><p>Voor hun nieuwe album, ‘The Clandestine Gate’, zoeken bassist Dylan Desmond en drummer Jesse Shreibman nieuwe grenzen op. Net als ‘Mirror Reaper’ bestaat het nieuwe werk uit één enkelvoudige compositie van 83 minuten – een muziekstuk dat pulseert en ademt op een filmische tijdschaal. Het vormt het eerste hoofdstuk in een geplande trilogie van langdurige albums onder de noemer ‘Future’s Shadow’. Met dit eerste hoofdstuk bewijst Bell Witch wederom tot de buitencategorie van de hedendaagse metal te behoren. Dit is niet zomaar doom metal, het is veel meer dan dat. Het zoekt ook diepgaande integriteit en kwetsbaarheid op en is een indringende reflectie van de menselijke ziel. Het resultaat is een bijzondere en overweldigende ervaring die je nog lang bij zal blijven.</p><p>Het voorprogramma wordt verzorgd door een al evenzo bijzonder band; Fuoco Fatuo. Deze Italiaanse band bedient zichzelf van beklemmende ‘funeral doom’. Traag en loom ploegende riffs, begeleid door desolaat klinkende grunts staan er op het menu. hun albums vinden hun weg naar de mensheid via Profound Lore Records. Een label dat een neusje heeft voor kwaliteit.</p>
    </section>
    <section class='long-html__music-videos'><div class='iframe-wrapper-16-9'><iframe title="BELL WITCH - Future's Shadow Part 1: The Clandestine Gate (full album stream)" width="640" height="360" src="https://www.youtube.com/embed/Mg8TLge8gUU?start=2&amp;feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/910569073561874" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  