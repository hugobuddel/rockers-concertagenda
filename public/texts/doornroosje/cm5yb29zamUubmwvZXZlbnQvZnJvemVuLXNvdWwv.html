
    <div class='long-html'>
    <section class='long-html__text'>
    <p>Frozen Soul brengt een smakelijke pot old school death metal. Het debuut uit 2021, ‘Crypt of Ice’, van de Texanen sloeg in als een spreekwoordelijke bom. De verwachting voor de opvolger waren dan ook hooggespannen. Met hulp van co-producer en gast muzikant Matt Heavy van Trivium heeft de band zichzelf overtroffen. ‘Glacial Domination’ is een plaat om trots op te zijn. Onder aanvoering van de heerlijke bulderzang van Chad Green die soms ultrasmerig, vuig en akelig bezeten klinkt, marcheert Frozen Soul door het metalen landschap die doet denken aan vroeger tijden. Het vijftal doet niets nieuws onder de horizon, maar weet de weegschaal met bekende ingrediënten feilloos in balans te brengen en daarmee de harten van vele death metalliefhebbers wederom te doen smelten.</p><p>Net als Frozen Soul, laat Creeping Death zich inspireren door death metal zoals deze te horen was in de jaren 80/90. De riffs op het nieuwe album ‘Boundless Domain’ klinken dan ook moddervet waarbij de vocals van zanger Reese Alavi raspen in de beste traditie van Benediction, Autopsy en Obituary. Het is dan ook niet verwonderlijk dat Corpsegrinder van Cannibal Corpse een deuntje meebrult in het nummer ‘Intestinal Wrap’. De nummers van de Amerikanen gaan er in als zoete koek waarop je niets anders kunt dan headbangen.</p><p>Het bal wordt geopend door het Finse Foreseen die een opgefokte pretentieloze mix van thrash en death brengen. Wat wil je ook wanneer je laatste plaat ‘Untamed Force’ heet. Alsof Venom en Hellhammer een venijnig neefje rijker zijn geworden. De horror van HP Lovecraft, naast filosofisch absurdisme en existentialisme vormen inrpiratiebronnen bij de Amerikaanse death-doom metal Phobophilic. Je krijgt het haast niet zwaarder en lomper dan dit. Enjoy!</p>
    </section>
    <section class='long-html__music-videos'><div class='iframe-wrapper-16-9'><iframe title="FROZEN SOUL [feat. Gost] - Frozen Soul / Assimilator (OFFICIAL VIDEO)" width="640" height="360" src="https://www.youtube.com/embed/pWVJ4SGupWM?feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/269713832710849" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  