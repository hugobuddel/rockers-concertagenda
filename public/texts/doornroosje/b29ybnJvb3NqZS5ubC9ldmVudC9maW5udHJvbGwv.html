
    <div class='long-html'>
    <section class='long-html__text'>
    <p>Hun zevende album, ‘Vredesvävd’ uit 2020 werd precies zeven jaar na voorganger ‘Blodsvept’ uitgebracht. Dat is niet zo vreemd, want deze metaltrollen komen pas hun hol uit als het echt de moeite waard is. Het is dan ook een album van epische proporties waarbij prachtige filmische intro’s worden afgewisseld met brute black metal zoals we dat kennen van <strong>Finntroll</strong>. De frivole feestdeuntjes hebben altijd al een grimmige ondertoon gehad, maar op deze plaat schemert de duistere kant van de band nadrukkelijk door, vooral vanwege de prominente aanwezigheid van frontman Vreth, wiens snerpende strot verbetener klinkt dan ooit. Het knappe aan ‘Vredesvävd’ is dat deze invloeden op sublieme wijze gemengd worden in ijzersterke tracks.</p><p><strong>Metsatöll</strong> uit Estland en <strong>Suotana</strong> uit Finland verzorgen de support deze avond. Beide bands putten net als Finntroll voor hun inspiratie uit folkloristische en mythische sages. Maak je op voor een knallende, melodieuze folkmetal avond in Doornroosje op deze donderdag in april!</p>
    </section>
    <section class='long-html__music-videos'><div class='iframe-wrapper-16-9'><iframe title="FINNTROLL - Mask (OFFICIAL VIDEO)" width="640" height="360" src="https://www.youtube.com/embed/zS1LyuY0qmI?start=1&amp;feature=oembed" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1027997121581380/" class="long-html__social-list-link" target="_blank" rel="noopener noreferrer"><span>Bekijk facebook event</span></a></li>
    </ul>
  </nav>
    </div>
  