<p>Muzikaal behoort <em>Antimai </em>niet alleen tot het beste wat The Dear Hunter heeft uitgebracht, met deze release doen Casey (zang, gitaar, orgel) en Nick &nbsp;Crescenzo (drums), Maxwell Tousseau (gitaar, keyboards, percussie), Robert Parr (gitaar, keyboards) en Nick Sollecito (bas) meteen een serieuze gooi naar een hoge notering in de jaarlijsten. Niet in de lijsten van conservatieve progpuristen, wel bij iedereen die van veel verschillende invloeden houdt. De, letterlijk, grenzeloze speelsheid en nieuwsgierigheid van The Dear Hunter haalt herinneringen op aan vakgenoten als Jacob Collier, Minus The Bear, Bent Knee en bijvoorbeeld Thank You Scientist. De progressieve manier van verhalen vertellen, plus de fraaie vocale groepsharmonie&euml;n doen me aan Southern Empire denken, terwijl de brede muzikale koers het hele spectrum tussen Frank Zappa en Tears For Fears bestrijkt. En daar een frisse, eigentijdse draai aan geeft. Van prog, pop, rock, r&amp;b, latin; The Dear Hunter gaat het avontuur zelden uit de weg. Het mooie van deze unieke sound is, dat iedereen zijn of haar eigen verbindingen kan leggen. Het heeft even moeten duren, maar met Antimai plaatst The Dear Hunter zich definitief aan de top van de internationale progscene.<em>- Edwin Ammerlaan</em></p>
<p>Support: Redwood<br />
Redwood is een 5-koppige band uit Hertfordshire, UK. Ze spelen een mix van alternative rock, emo en postrock. Hun liveshows zijn energiek, sfeervol en dynamisch.<iframe allow="autoplay; clipboard-write; encrypted-media; fullscreen; picture-in-picture" allowfullscreen="" frameborder="0" height="152" loading="lazy" src="https://open.spotify.com/embed/track/4Zu7BOn5SbfrpK44XlrLJn?utm_source=generator&amp;theme=0" style="border-radius:12px" width="100%"></iframe><br />
&nbsp;</p>
<p>&nbsp;</p>
<br><iframe width="560" height="315" src="https://www.youtube.com/embed/h" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>