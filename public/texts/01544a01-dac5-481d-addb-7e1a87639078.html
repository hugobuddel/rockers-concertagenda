
                    <p><strong>Patronaat &amp; Rapa Nui presenteren: Ty Segall &amp; Freedom Band on the beach</strong></p>
<p><strong>Deze zomer brengt Patronaat de beste psychedelische garagerock naar het strand van Zandvoort: Ty Segall &amp; Freedom band speelt op woensdag 17 augustus een exclusieve Nederlandse show op het buitenpodium van Rapa Nui!</strong></p>
<p>Ty Segall is zonder meer de pioneer van de psychedelisch beïnvloede garagerockscene van het moment. Na twee uitverkochte shows in Patronaat in 2019 brengt het podium de veelzijdige muzikant terug voor een exclusieve show, en waar kan dat hartje zomer beter dan op het strand van Zandvoort! Ty Segall zal met zijn Freedom Band een fantastische set spelen op het buitenpodium van Rapa Nui waar we met ondergaande zon met volle teugen kunnen genieten van zijn nieuwe album ‘Harmonizer’ en uiteraard een flinke reeks Ty-klassiekers.</p>
<p>De muzikant uit Californie bracht tientallen albums uit met zowel solo- als nevenprojecten en kan absoluut niet stil zitten. Zijn repertoire bestaat inmiddels uit uitgestrekte eclectische escapades, rockende psychedelica, deinende stonerrock en vintage popfolk – nergens deinst Segall voor terug; en toch blijft zijn muziek dat herkenbare, rusteloze en melodieuze geluid dragen.</p>
<p>Terwijl Ty Segall in 2020 thuis zat, maakte hij van de gelegenheid gebruik om een ​​EP op te nemen met nummers van Harry Nilsson, die in maart werd uitgebracht onder de titel Segall Smeagol. Hij bracht ook tijd door met opnemen met zijn “usual suspects” (Cronin, Kelly, Moothart en toetsenist Ben Boye), die afzonderlijk van elkaar de muziek samenstelden. Denée Segall van Lamps nam ook deel aan de sessie en schreef en zong op twee nummers. De plaat Harmonizer werd geboren, in Segall’s recentelijk gebouwde Harmonizer Studio’s. De plaat is de meest cleane, door synths-gedragen plaat in zijn catalogus en werd in augustus 2021 uitgebracht door Drag City.</p>
<p>Voorlopig tijdschema:<br>
17:00 open<br>
19:30 support<br>
20:45 Ty Segall &amp; Freedom Band<br>
22:45 verwacht einde (onder voorbehoud)<br>
Tussen 17:00 en 19:30 is het mogelijk om in Rapa Nui te eten. Hiervoor kan er niet gereserveerd worden.</p>
<p><a href="https://www.rapanui.nl/"><strong>Website Rapa Nui</strong></a><br>
<em>Let op! Dit concert vindt plaats in <strong>Rapa Nui</strong>, Boulevard Barnaart 27, Zandvoort. Het podium is buiten en het publieksgedeelte is niet overdekt. Patronaat en Rapa Nui behouden zich het recht zich het concert van tevoren af te lassen indien de weersomstandigheden zeer ongunstig zijn en de artiest niet in staat is op te treden, om zo de veiligheid van publiek, personeel en artiest te waarborgen. In dit geval zal er ofwel een nieuwe datum gezocht worden, of restitutie voor de ticketkopers plaats vinden.</em></p>

        
            