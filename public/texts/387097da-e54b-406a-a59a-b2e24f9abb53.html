<p>De melodische deathmetalmachine <strong>Arch Enemy </strong>keert terug naar 013! De Zweden onder leiding van meestergitarist Michael Amott staan al meer dan 20 jaar garant voor loodzware death, ingevuld met epische solo’s en ijzersterke hooks. Inmiddels hebben ze alweer hun 11e album uitgebracht, het krachtige ‘Deceivers’ staat vol met keiharde riffs, cinematische melodieën, een donderstorm aan drums en oersterke vocalen. Dit is het 3e volledige album met zangeres Alissa White-Gluz het 2e met gitarist Jeff Loomis, en hiermee opereert het Zweedse metal kwintet op het hoogste niveau. <br>
Opnieuw bewijzen ze dat ze niet te stoppen zijn en ze zullen onze Main ook op haar grondvesten laten schudden!</p>
<p></p>
<p>Ad Infinitum en Haliphron zullen op 14 juni de avond openen. </p>
<p>Symfonische metalband <strong>Ad Infinitum</strong> werd in 2018 opgericht door Melissa Bonny. Drummer Niklas Müller, gitarist Adrian Thessenvitz en bassist Korbinian Benedict maken dit bezwerende kwartet compleet. Recentelijk bracht Ad Infinitum, na hun Europese tour met Amaranthe, Beyond the Black en Butcher Babies, hun derde album ‘Chapter III – Downfall’ uit. Hierop worden moderne, heavy riffs gecombineerd met epische en betoverende orkestraties, spookachtige vocale melodieën en demonische <em>growls</em>. </p>
<p>De Nederlandse band <strong>Haliphron </strong>werd in 2021 opgericht door (ex-)leden van Izegrim, God Dethroned en Bleeding Gods. Verwacht een bombastisch en krachtig extreem metalgeluid, vol overtuigende melodieën, aanstekelijkheid en energie. </p>
<p></p>