
<div>
<p>In samenwerking met EKKO en Never Mind The Hype presenteren we een bijzondere eindejaarsshow van Doomstad. Tijdens deze XL editie vullen Terzij De Horde, Laster, Verwoed, GGU:LL en Wesenwille onze Pandora met loodzware klanken. Een showcase van het beste wat de Nederlandse underground metal op het moment te bieden heeft.</p>
</div>
<div>
<p>Na een geheime releaseshow in dB’s eerder dit jaar presenteert Terzij de Horde het nieuwe album ‘One Of These I Am Your Enemy’ voor het grote publiek. De post-blackmetal band is een unieke einzelganger binnen het genre en schuwt het niet om vernietigende heftigheid te vermengen met progressieve elementen uit de doom, screamo en extreme hardcore. Laster speelt obscure dancemuziek en put daarvoor uit de avant-garde. Het energieke trio verrast deze avond met een primeur van het nieuwe album dat in 2023 uit gaat komen. Verwoed gooide hoge ogen met het hun laatste album ‘De Val’. Met zijn ‘obscuur klinkende gelaagdheid’ wordt het Utrechtse project als voorbeeld van Nederlandse black metal anno nu getypeerd, aldus NMTH. Wesenwille sloeg de handen weer ineen met het Franse label Les Acteurs de l’Ombre Productions, de plaat ‘III: The Great Light Above’ komt op 21 oktober uit en wordt vanavond voor het eerst in Utrecht gepresenteerd. Ook GGU:LL komt in oktober met &nbsp;een nieuwe plaat. ‘Ex Est’ komt uit via Consouling Sounds en staat bol van de atmosferische blackened doom. De avond wordt muzikaal omlijst door stevige platen van het Never Mind The Hype dj team.</p>
</div>
<p><strong>Doomstad is het brandmerk voor muziek van het loodzware en pikdonkere soort. Black metal, doom, sludge, stoner, drone: zolang het maar hard, intens, hypnotiserend en heel erg goed is. EKKO en Never Mind The Hype delen hetzelfde enthousiasme voor deze niche, en zijn vastberaden het evangelie in Utrecht te verkondigen. Voor deze XL editie zetten ze hun voet tussen de deur bij TivoliVredenburg.</strong></p>
