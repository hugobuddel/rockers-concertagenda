<p>Ze zouden eigenlijk vóór de coronacrisis voor anker gaan in 013. Toen probeerden ze de storm tijdens de crisis te trotseren, maar uiteindelijk moesten ze toch wachten op rustigere wateren. Maar nu komen ze dus alsnóg naar 013: de symfonische nautische metalband <strong>Visions of Atlantis</strong>! Inmiddels hebben ze ook een nieuw album aangekondigd met de veelzeggende titel ‘Pirates’ én een knallende single: ‘Legions of the Seas’. En Visions komt niet alleen, maar het wordt een heuse co-headline met niemand minder dan de symfonische metalband <strong>Xandria</strong>! Er gingen geruchten dat deze Duitsers gestopt zouden zijn, maar niks blijkt minder waar. Vanavond keren ze voor de eerste keer in 5 jaar terug naar Nederland. Een opmaat naar nieuw werk? Laten we het hopen.&nbsp;</p>
<p><strong>Kaarten van eerdere Visions of Atlantis shows in 013 blijven geldig voor deze datum.&nbsp;</strong></p>