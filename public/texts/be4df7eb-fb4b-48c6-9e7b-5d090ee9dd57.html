<div class="long-html">
  <section class="long-html__text">
    <p>
      <strong>Anatomia<br /></strong>Deze Japanners hebben voldoende techniek in
      huis om ultrasnel te kunnen spelen maar serververen hun versie van death
      metal bij voorkeur trager dan een slak met morbide obesitas. Wat releases
      betreft gaat het dan weer wel op redelijk tempo en dus kan je deze avond
      in Innocent met een beetje mazzel een paar moeilijk vindbare full lengths
      of obscure splits aan je collectie toevoegen. Je wordt sowieso gelukkig
      van deze band als je goed gaat op death metal met klodders doom en acts
      als Ruin, Undergang, Morbific en Druid Lord. Die laatste staan vanavond
      ook op het podium aan de Deldenerstraat dus loodzware avond!
    </p>
    <p>
      <strong>Druid Lord<br /></strong>Niet uit Japan maar wel van overzee.
      Orlando, Florida om precies te zijn en daar floreerde begin jaren 90 menig
      death metal band. Kwam het uit die contreien dan kon je de tape of cd als
      liefhebber haast blindelings in je walkman of discman slingeren. De
      ruggengraat van Druid Lord bestaat uit Peter Slate en Tony Blakk en samen
      met vrienden en gasten maken ze death- en doom metal die een constant
      gevoel van onbehagen weet op te roepen. Inspiratie komt van 70â€™s cult
      horror films, de melange van death en doom is precies goed en de riffs
      zijn agressief, sinister en bezeten. Sfeervol is een understatement hier,
      checken dus!
    </p>
  </section>

  <nav class="long-html__social">
    <ul class="long-html__social-list">
      <li class="long-html__social-list-item">
        <a
          href="https://www.facebook.com/events/793630195745973/"
          target="_blank"
          class=""
          >&nbsp;&nbsp;I'm going</a
        >
      </li>
    </ul>
  </nav>
</div>
