
					<p><strong>Op 11 maart 2023 staat de Australische bluesrockband The Teskey Brothers in AFAS Live te Amsterdam. Het wordt de grootste show ooit op Nederlandse bodem voor de band, die eerder in 2021 al het Amsterdamse podium zouden betreden. Kaartenzijn verkrijgbaar vanaf aanstaande vrijdag 21 oktober om 10:00 uur via <a href="http://www.teskeybrotherslive.nl/" target="_blank">www.teskeybrotherslive.nl</a>.</strong> <br> <br><strong>The Teskey Brothers <br></strong>De Australische vierkoppige band dankt zijn naam aan de gebroeders John en Sam Teskey, die in 2008 de band oprichtten samen met Brendon Love en Liam Couch. The Teskey Brothers weten een unieke mix van blues, southern rock en soul te creëren, die op hun debuutplaat Half Mile Harvest (2018) leidde tot een hartverwarmende sound. Het album werd opgenomen in hun thuisstudio en werd onafhankelijk (independent) door de Australiërs uitgebracht. <br>De rijke invloeden van soullegendes zijn ook op het tweede album Run How Slow (2019) te herkennen. Het is dan ook geen verassing dat de schurende stem van vocalist John Teskey regelmatig wordt vergeleken met die van grootheid Otis Redding. Op de meest recente albums Live At The Forum (2020) en Live at Hamer Hall (2021), die beiden zijn uitgebracht gedurende de pandemie, wist de band wederom hun ongeëvenaarde talent te bewijzen. <br><br><strong>Authentieke liveshows<br></strong>De retrosoulformatie staat bekend om hun tijdloze en rauwe live optredens. The Teskey Brothers is dan ook een graag geziene gast in de Nederlandse podia. Begin 2020, nog voor de start van de pandemie speelde de band twee keer in een uitverkocht Paradiso Amsterdam, gevolgd door een optreden in De Oosterpoort in Groningen. Ook op de Nederlandse festivals wist de band de harten van menig soulliefhebber te veroveren, met sets op onder andere Tuckerville en North Sea Jazz. De show in AFAS Live op 10 maart 2023 wordt de grootste show ooit van de band op Nederlandse bodem, na de eerdere geannuleerde show in 2021. </p>
<p><br></p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; vertical-align: middle; cursor: pointer;"></a></p>
<p><strong>Restaurant First</strong><br>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
				