
        
	<script>
		jQuery(window).load(function() {
			jQuery('.contentgallerywrap').flexslider({
				controlNav   : false,
				selector     : '.contentgallery > i',
				prevText     : "<i class='fa fa-chevron-left prevbutton' aria-hidden='true'></i>",
				nextText     : "<i class='fa fa-chevron-right nextbutton' aria-hidden='true'></i>",
				animation    : 'fade',
				smoothHeight : true,
				slideshow    : false
			});
		});
	</script>
  <p><em>Als gevolg van de maatregelen in de aanpak van het coronavirus is het Holland Heavy Festival verplaatst naar zaterdag 5 november 2022 (oorspronkelijk data: 5 maart 2022, 20 november 2021). Reeds gekochte kaartjes blijven geldig. Ticketkopers hebben inmiddels persoonlijk bericht gehad.</em></p>
<h2>Very Eavy Festival presenteert het Holland Heavy Festival</h2>
<p><strong>Na twee succesvolle eerdere edities komt het Holland Heavy Festival op zaterdag 5 novemberterug naar Poppodium Iduna! De Drachtster popzaal zal die dag in het teken staat van de vroege Nederlandse Heavy Metal scene. Op deze derde editie zal de al meer dan 40 jaar bestaande heavy metal band Picture de eer hebben het festival af te sluiten. Picture wordt bijgestaan door een achttal klassieke Nederlandse acts te weten Highway Chile/Helloïse, Metalbats, Methusalem, Burning, Sad Iron, Steel Shock, Stanger en Restless. Gezamenlijk staan de bands garant voor meer dan tien uur lang de beste hardrock en heavy metal van de late 70s tot nu!</strong></p>
<p><strong>Speelschema:</strong><br>
<a href="https://iduna.nl/wp-content/uploads/2022/02/22-11-05_instagram_holland-heavy_schedule.png" target="_blank" rel="noopener"><img loading="lazy" class="alignnone size-medium wp-image-6712" src="https://iduna.nl/wp-content/uploads/2022/02/22-11-05_instagram_holland-heavy_schedule.png" alt="" width="500" height="500" srcset="https://iduna.nl/wp-content/uploads/2022/02/22-11-05_instagram_holland-heavy_schedule.png 1200w, https://iduna.nl/wp-content/uploads/2022/02/22-11-05_instagram_holland-heavy_schedule-300x300.png 300w, https://iduna.nl/wp-content/uploads/2022/02/22-11-05_instagram_holland-heavy_schedule-1024x1024.png 1024w, https://iduna.nl/wp-content/uploads/2022/02/22-11-05_instagram_holland-heavy_schedule-150x150.png 150w, https://iduna.nl/wp-content/uploads/2022/02/22-11-05_instagram_holland-heavy_schedule-768x768.png 768w" sizes="(max-width: 500px) 100vw, 500px"></a><br>
(klik voor vergroting)</p>
<p><strong>Picture</strong> is een van de eerste heavymetalbands die eind jaren 70 in ons land is ontstaan. Het debuutalbum “Picture 1” is in 1980 uitgebracht en een jaar later werd de klassieker “Heavy Metal Ears” uitgebracht waarna een Europese tour met Saxon en shows met AC/DC en Ted Nugent volgden. Maar de definitieve doorbraak kwam met de plaat “Diamond Dreamer” die naast in Nederland ook in Duitsland, Zweden, Italië, Japan en Zuid Amerika erg goed werd ontvangen en door de jaren heen de band een heuse cultstatus heeft bezorgd. Eind 1987 leek het doek in eerste instantie gevallen voor Picture toen de band werd opgeheven maar gelukkig hebben enkele oerleden in 2008 de band opnieuw gevormd!</p>
<p><strong>Highway Chile</strong> en <strong>Helloïse</strong> zijn twee van Nederlands meest roemruchte hardrock bands. Samen met bands als Vandenberg, Vengeance en Bodine behoren ze in de jaren ’80 tot de absolute vaandeldragers van de Nederlandse (hard)rock, waarvan de populariteit tot ver over de grens reikt. Beide bands zijn begin jaren ’80 opgericht door gitarist Ben Blaauw en meesterdrummer Ernst van Ee. Vandaag brengt Highway Chile een speciale set bestaande uit de beste tracks van Highway Chile en Helloïse. Verwacht legendarische tracks van albums als Storybook Heroes, Rockarama en Cosmogony!</p>
<p>Het Groninger ensemble <strong>Metalbats</strong> is een continuering van de legendarische band Vortex. In 2019 stond Vortex nog als een van de grote publiekstrekkers op het Holland Heavy Festival. Dit bleek helaas niet veel later de laatste show te zijn van oprichter en ‘kar-trekker’ Martjo Brongers. Als ode aan Martjo en Vortex speelt Metalbats louter nummers van Vortex en zullen ze dat vandaag doen aangevuld met diverse gastbijdragen van bekende muzikanten uit de Nederlandse heavy metal &amp; Hardrock.</p>
<p>Het Friese <strong>Methusalem</strong> maakt sinds het begin van dit millennium energieke heavy metal vol flitsend gitaargeweld, rollende dubbele kick, pompende bas en sterke vocalen. Met zanger Nick Holleman (Powerized, Vicious Rumors, Induction) hebben ze een flinke troef in handen.</p>
<p>Het uit Stadskanaal afkomstige <strong>Burning</strong> zal vandaag hun nieuwe album “Scourge of Humanity” presenteren, de opvolger van het in 2016 uitgebrachte Nightmares. Dit Groninger kwintet laat zich beïnvloeden door laat 60’s en begin 70’s bands als Black Sabbath en Coven, maar ook door pure heavy metal bands zoals Iron Maiden.</p>
<p>De dag wordt geopend door de Nederlandse hardrock en heavy metal bands <strong>Sad Iron</strong>, <strong>Steel Shock</strong>, <strong>Stanger</strong> en <strong>Restless</strong>. Drachtster popzaal Iduna opent haar deuren om 13:00 voor het publiek waarna van 13:30 tot middernacht genoten kan worden van de talloze heavy metal klanken.</p>
      