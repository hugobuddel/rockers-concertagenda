<p><strong>Rival Schools is terug! De alternatieve rockband rond New York hardcore veteranen Walter Schreifels (Gorilla Biscuits, Youth of Today, Quicksand), Sammy Siegler (Youth of Today, Judge, CIV), Cache Tolman (Iceburn) en Ian Love (BURN) bracht zo’n twintig jaar geleden een post-hardcore mijlpaal uit met ‘United By Fate’. En dat moet gevierd worden!</strong></p>
<p>Vernoemt naar de gelijknamige CAPCOM Arcade game, is de groep ontstaan als solo-project van Schreifels na de initiële break-up van Quicksand in 1995. De daaropvolgende jaren staan vooral in het teken van demo’s uitwerken en een band bij elkaar zoeken. Het resultaat, debuutalbum ‘United By Fate’, wordt gereleased in augustus 2001, maar sneeuwt onder door 9/11. De release werd opgevolgd door een aantal shows, maar in 2003 valt de band alweer uit elkaar. Desondanks is de plaat uitgegroeid tot een cult-album, dat de tand des tijds makkelijk heeft doorstaan.</p>
<p>Tijdens de korstondige reünie rond de releases van ‘Pedals’ (2011) en Found (2013), is de band in 2013 voor het laatst te bewonderen in Nederland, als support van&nbsp; Jimmy Eat World. Nu na zo’n 10 jaar komt de band eindelijk terug.</p>
<p><strong>Extra informatie</strong><br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>
<p>&nbsp;</p>
<br>
<a href="https://rivalschoolsnyc.com/" target="_blank" rel="noopener">Bezoek de website</a>