<div class="labels col-100"> </div><div class="col-100 margin-t-sm"><p>Wie denkt dat allesverzengende diabolische black metal alleen in de bossen van Scandinavië en Europa op ambachtelijke wijze tot stand komt en dat sneeuw en ijzige temperaturen noodzakelijk zijn voor ijzig gekrijs dat door merg en been snijdt rekent buiten de levendige black metal scene van Zuid-Amerika in het algemeen en van Brazilië in het bijzonder. Een uitstekende exponent hiervan is MystifieR, een band die in 1989 als eerst in hun deel van het immense land in de vorm van Tormenting The Holy Trinity een death/black metal demo uitbrengt en als gevolg daarvan metalheads en punks bij elkaar brengt om de clubs waar ze spelen te ontdoen van racistische skinheads. <br><br>In ’92 volgt na nog enkele demo’s het nog altijd geprezen debuut “Wicca” en MystifieR groeit uit tot een beruchte cultact binnen een scene die op zichzelf al cult genoemd kan worden. Vele jaren en ettelijke bezettingswisselingen later steekt de band met goede producties de kop nog altijd boven het maaiveld (luister maar naar laatste split Under Satan's Wrath maar blijft MystifieR tegelijkertijd compromisloos en strak in de leer. Gedoemd tot de underground maar daar gedijt deze band het beste. Op 6 juli kan je ze in het kader van hun Primitive Black Magic Dynasty Tour live aan het werk zien in Innocent in Hengelo en als je verder kijkt dan de mainstream dan is deze band niet te missen!<br><br><div class="video-container"><iframe width="560" height="315" src="https://www.youtube.com/embed/zxYbtF1vtnQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div><br><div class="video-container"><iframe width="560" height="315" src="https://www.youtube.com/embed/zSvfFrhgj3Y" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></p>
<p><strong>Support: The Shiva Hypothesis</strong><br>The Shiva Hypothesis is een vierkoppige blackened death metal band uit Twente. De band borduurt voort op tradities in de black en death metal, maar maakt daarnaast ook gebruik van elementen uit andere genres. De muziek kenmerkt zich door een sterke atmosfeer en gelaagde muzikale en vocale variatie. Verwacht invloeden van Behemoth, Emperor en Gorgoroth tot Fields of the Nephilim en Huun-Huur-Tuu.<br><br><div class="video-container"><iframe width="560" height="315" src="https://www.youtube.com/embed/FgNx80ZpMSs" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></p></div><div class="col-100"> <a href="https://www.facebook.com/events/196750903132166" target="_blank" class="button button--icon button--rsvp margin-b-md padding-sm"><i class="fab fa-facebook-f" aria-hidden="true"></i>&nbsp;&nbsp;I'm going</a> </div><div class="col-100"> <a href="/umbraco/Surface/CalendarSurface/DownloadiCal/39738" target="_blank" class="button button--icon button--rsvp margin-b-md padding-sm"><i class="far fa-calendar-alt" aria-hidden="true"></i>&nbsp;&nbsp;&nbsp;Voeg toe aan kalender</a> </div><div> <ul class="margin-0 padding-0 margin-b-md list--no-bullets list--social"> <li><i class="fas fa-globe-americas" aria-hidden="true"></i><a href="https://www.mystifier.com.br/" target="_blank">Website MystifieR</a></li> <li><i class="fab fa-facebook-f" aria-hidden="true"></i><a href="https://www.facebook.com/mystifier666/" target="_blank">Facebook MystifieR</a></li> <li><i class="fab fa-instagram" aria-hidden="true"></i><a href="https://www.instagram.com/mystifier666/" target="_blank">Instagram MystifieR</a></li> </ul> </div><div class="spotify margin-t-sm margin-b-md hide-on-desktop"> <iframe src="https://open.spotify.com/embed?uri=https://open.spotify.com/artist/6IWWVFu6hqi1IJ5qwGXJBc?si=t-56SuJeTM6fzmzGvq1XDw" width="100%" height="380" frameborder="0" allowtransparency="true" allow="encrypted-media"></iframe> </div>