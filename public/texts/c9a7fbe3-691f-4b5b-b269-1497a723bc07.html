<div class="labels col-100"> </div><div class="col-100 margin-t-sm"><p>Fokko is een Nederrockband rond songwriter Fokko Mellema, die zijn relationele onvermogens graag serveert met een portie gecultiveerde lulligheid op een bedje van oorwurmen, afgetoefd met een klodder gitaargeweld. Even prakken. Voila! Fokko.<br><br>Sinds zijn eerste zelfgeschreven liedje in groep 7 over een dode hond gebruikt Fokko Mellema muziek om zijn problemen van zich af te schrijven. Na jaren warmdraaien met punky rockbands Jeremy’s en Want Want, brengt Fokko in 2014 en 2015 onder zijn eigen naam akoestische EP’s uit (FOKKO I, II en III), ondersteund door een Poprondetour en tal van huiskameroptredens. Maar de gitaarmuur laat niet lang op zich wachten; in 2019 verschijnt Stadaarnietzodoeiets, de plaat waarop Fokko zijn powerpopsound opnieuw uitvindt, met behulp van een nieuwe band en producer Guido Aalbers.<br><br>De pakkende melodieën kunnen nu leunen op een fijn dichtgetimmerde gitaarmuur, vol echo’s van 90’s rockbands zoals Weezer en het vroegere werk van Green Day. Die lijn wordt in 2022 doorgetrokken met EP FF, en singles Goeroe (2019), KTLL (2020), Karin Heeft Geen Corona (2021) en Ding Dong Ding Dong (2022) genieten landelijke airplay. Er volgen headlinetours langs de bekende poptempels waarin Fokko zich ontpopt als een energieke rockband vol publieksinteractie en droge humor. Ondertussen heeft radiozender KINK Fokko geadopteerd als huisband – elke Fokko single krijgt z’n eigen KINKstartjingle.<br><br>In 2023 zet Fokko dezelfde lijn door met single Life Coach, waarin Fokko een beetje met zich zelf in de knoop zit, en op 17 mei de power ballad Mijn Hond Is Dood: Fokko’s eindelijk afgeschreven eerste liedje van toen hij elf jaar oud was. Allemaal te horen op 28 oktober in Hengelo!<br><br><div class="video-container"><iframe width="560" height="315" src="https://www.youtube.com/embed/JrWujR1bQE8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></p></div><div class="col-100"> <a href="https://www.facebook.com/events/616003680395672" target="_blank" class="button button--icon button--rsvp margin-b-md padding-sm"><i class="fab fa-facebook-f" aria-hidden="true"></i>&nbsp;&nbsp;I'm going</a> </div><div class="col-100"> <a href="/umbraco/Surface/CalendarSurface/DownloadiCal/39919" target="_blank" class="button button--icon button--rsvp margin-b-md padding-sm"><i class="far fa-calendar-alt" aria-hidden="true"></i>&nbsp;&nbsp;&nbsp;Voeg toe aan kalender</a> </div><div> <ul class="margin-0 padding-0 margin-b-md list--no-bullets list--social"> <li><i class="fas fa-globe-americas" aria-hidden="true"></i><a href="https://fokkomuziek.nl" target="_blank">Website Fokko</a></li> <li><i class="fab fa-facebook-f" aria-hidden="true"></i><a href="https://www.facebook.com/fokkomuziek/" target="_blank">Facebook Fokko</a></li> <li><i class="fab fa-twitter" aria-hidden="true"></i><a href="https://twitter.com/fokkomuziek" target="_blank">Twitter Fokko</a></li> </ul> </div><div class="spotify margin-t-sm margin-b-md hide-on-desktop"> <iframe src="https://open.spotify.com/embed?uri=https://open.spotify.com/artist/6DI9dKsxSaMzdlXjRq0gZj?si=XHm-C6dYQGCOUZPj6ZKAAA" width="100%" height="380" frameborder="0" allowtransparency="true" allow="encrypted-media"></iframe> </div>