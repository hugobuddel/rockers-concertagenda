<p>Post-hardcore band <strong>Pierce the Veil</strong> is terug in volle kracht! De echte fans zullen het nog wel weten: de mannen stonden tien jaar geleden al in onze Main, maar toen nog als opkomende supportact van Bring Me The Horizon. Op dit moment is Pierce the Veil op zijn meest rauw, bruisend van snelheid en directheid. PTV's evolutie van album tot album is niets minder dan verbluffend geweest.&nbsp;</p>
<p>De hype die '<em>A Flair for the Dramatic</em>' teweegbracht, zorgde ervoor dat de opvolger een van de best gewaardeerde albums van 2010 werd. ‘<em>Selfish Machines</em>' schoot naar nummer 1 in Billboard's Heatseekers chart. ‘<em>Collide with the Sky</em>' was een ware post-hardcore punk parel, maar met '<em>Misadventures</em>' werden ze een echte arena-act. Eentje die enorme zalen uitverkoopt zonder de intieme band met hun fans te verliezen. Pierce the Veil heeft hun status als een van de meest opwindende en relevante acts in hun genre allang bevestigd. Wat wil je dan ook met die über-catchy post-hardcore aangevuld met heerlijke metal riffs?</p>