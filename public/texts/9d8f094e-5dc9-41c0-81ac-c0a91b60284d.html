
					
					<p>Punx, Skins &amp; Hardcorekids! Met de ‘infamous’ UVB-fests en de, in onze ogen legendarische, ’United Colours of Hardcore’ avonden nog vers in het geheugen is het tijd dat de niet meer zo recente geschiedenis, zich gaat herhalen.<br>
<br>
De Pul wordt tijdens de upcoming “Breuklijn”-shows voor even het centrum van HC/PUNK Nederland. Vernoemd naar de breuk in onze aardkorst onder Uden, zijn wij klaar die lijn op de proef te stellen met een eerste hele dikke naam voor de tweede editie, namelijk: The Exploited!&nbsp;<br>
<br>
<strong>The Exploited</strong><br>
De Schotse band The Exploited werd opgericht door ex-militair Wattie Buchan en John Duncan in het begin van de jaren tachtig. De tijd dat entertainment bestond uit voor de tv hangen, kijkend naar rotzooi of zittend in een bushokje drinkend en lijmsnuivend. 'Punk rock is all you have', zo omschrijft de band. De volgende single, het volgende optreden, dat is waar je het voor doet! Al snel voegden drummer Dru Stix en bassist Gary McCormack zich bij zanger Buchan en gitarist Duncan en The Exploited was geboren en liet zich niet temmen. Vol agressie vlogen de bands het circuit in Edinburgh binnen, wat vaak resulteerde in rellen.&nbsp;<br>
<br>
The Exploited behoort tot de UK 82-punkgeneratie en komt naar Uden om te laten zien wat ze waard zijn. Riot starting, bouncer bashing, cop baiting, hotel trashing, foul talking, noise making, chaos causing, venue wrecking, government hating, rule breaking, piss taking, unrelenting, punk rocking.<br>
<br>
<strong>Support: TOTAL CHAOS</strong><br>
<br>
Total Chaos is een Amerikaanse streetpunkband afkomstig uit Pomona Californië die is opgericht in 1989. Met meer dan 10 studioalbums en drie verzamelalbums onder de arm, kunnen we spreken van een vaste waarde in de scene. In De Pul zal Rob Chaos de vocals verzorgen en staat hij samen met Shawn Smash, Mmiguel Conflict en Geordy Justify op het podium.&nbsp;<br>
<br>
Ook Brains No More staat op het podium van De Pul tijdens deze Breuklijnshow:<br>
<br>
<strong>Support: BRAINS NO MORE</strong><br>
<br>
Brains No More is een Udense beton-punkband die in 1993 werd geformeerd door gitarist&nbsp;Andy Cook (Poisened by Alcohol/ De Slagers), bassist Ton van de Ven (The Bingo's) en&nbsp;drummer/zanger Beer Delsman (Bambix / The Bingo's/ G.O.H.)&nbsp;Na vele optredens als zowel headliner, voorprogramma (voor onder meer The Exploited,&nbsp;GBH, Leatherface, Dayglo Abortions en Sick on the Bus) en festivals kwam hun debuut-cd&nbsp;"Right to be Angry” uit.&nbsp;In de jaren daarna werd er veel opgetreden en aan nieuw materiaal gewerkt, maar heeft de&nbsp;band ook een aantal jaar door omstandigheden stilgelegen, om na deze periode er eer volop&nbsp;tegenaan te punken. Er kwam een abrupt eind aan de band in 2012 toen Ton van de Ven&nbsp;kwam te overlijden aan een vreselijke ziekte.&nbsp;Het plan van Andy en Beer om nog 1 keer te knallen met de band, in hun hometown, als&nbsp;eerbetoon aan Ton heeft sindsdien altijd gesluimerd. Het bleek echter praktisch onmogelijk&nbsp;een waardige plaatsvervanger te vinden binnen deze hechte 3-mans formatie. Uiteindelijk&nbsp;heeft de juiste man zich toch op hun pad begeven en kunnen we ons eindelijk opmaken&nbsp;voor Brains no More's Last Stand met Joris op de bas (Brezhnev/ The Felchers/ Yawp!)<br>
<br>
<iframe allowfullscreen="" frameborder="0" height="360" src="//www.youtube.com/embed/PFIhUtIjI1o" width="640"></iframe><br>
<br>
<strong>Eerder zou deze show plaatsvinden in 2020 en 2021. Maar door de coronasituatie is deze show destijds verplaatst. Tickets voor deze eerdere edities zijn geldig voor deze nieuwe datum in 2022.&nbsp;</strong></p>
                    
                                        
                        <img src="https://lift3cdn.nl/image/29/1500/screenshot-2022-08-15-at-14.41.20.png" title="" alt="">
                        
                    					
                    					<div class="video-wrap">
                            <div class="videowrapper"><iframe width="560" height="349" src="https://www.youtube.com/embed/_QA5Mw6o0Fc?rel=0" frameborder="0" allowfullscreen=""></iframe></div>
					</div>
                    					
					
					
					
					
					
					
				