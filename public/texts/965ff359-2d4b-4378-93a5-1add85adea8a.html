
					<p><strong>De Britse muzikant Rex Orange County geeft op vrijdag 18 november een optreden in AFAS Live in Amsterdam. Het concert is onderdeel van THE WHO CARES? TOUR. De kaartverkoop voor dit concert start vrijdag 18 maart om 10:00 uur via Ticketmaster. </strong></p>
<p>Rex Orange County, artiestennaam van Alex O’Connor, bracht vrijdag het nieuwe album ‘WHO CARES?’ uit: zijn eerste album sinds de in 2020 uitgekomen EP ‘Live at Radio City Music Hall’. In de herfst van 2020 vertrok de multi-instrumentalist naar Amsterdam om op te nemen met de Nederlandse muzikant Benny Sings, met wie hij in 2017 de platinaverkopende hit ‘Loving Is Easy’ maakte. Wat begon als sessies zonder verwachtingen, veranderde in een ongelooflijk productieve 48 uur van opnemen en al snel werd er een vervolgreis naar Amsterdam geboekt. De daaropvolgende tien dagen van nauwe samenwerking met Benny Sings leverden het vierde album ‘WHO CARES?’ op, dat een speelse plaat werd van een artiest in een speelse bui.</p>
<p>Rex Orange County’s geluid is een combinatie van bedroompop, indiepop, hiphop, jazz en elektronische muziek waarin vrolijke, soulvolle vocalen en raps op unieke wijze worden gecombineerd. De show in AFAS Live wordt de grootste headlineshow van Rex Orange County tot nu toe. Eerder was hij te zien in Melkweg en Bitterzoet en op festivals als Best Kept Secret en Motel Mozaïque. De aankondiging van deze show in AFAS Live volgt kort nadat er ook een intiem soloconcert in het Zonnehuis bekend werd gemaakt.</p>
<p><br></p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; vertical-align: middle; font-style: normal; font-variant-ligatures: normal; font-variant-caps: normal; font-weight: 400; font-size: 16px; font-family: &quot;Trebuchet MS&quot;, &quot;Helvetica Neue&quot;, Helvetica, Tahoma, sans-serif; cursor: pointer; color: rgb(226, 30, 59);"></a></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>
				