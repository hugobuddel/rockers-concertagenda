<p>Een nieuwe plaat van <strong>Neal Morse Band</strong>? Dat betekent uiteraard ook weer een show in de favoriete zaal van deze progrock supergroep. Neal Morse (zang, multi-instrumentalist), Mike Portnoy (drum), Randy George (bas), Bill Hubauer (toetsen) en Eric Gillette (gitaar, zang) hebben al vaak bij ons gestaan en vooral Portnoy en Morse hebben al meerdere live platen/dvd’s vanuit onze Main Stage over de wereld uitgestort. Wij zijn dan ook altijd weer vereerd wanneer de heren ervoor kiezen om Tilburg aan te doen. Toen de band de studio in dook voor de nieuwe plaat ‘Innocence &amp; Danger’, besloten ze dat het dit keer niet wéér een conceptalbum moest worden. Dat is gelukt, maar het eindresultaat is ook wel weer gewoon een dubbelalbum met een afsluitend nummer van meer dan een half uur. Tja, het blijven proggers. ;-)</p>