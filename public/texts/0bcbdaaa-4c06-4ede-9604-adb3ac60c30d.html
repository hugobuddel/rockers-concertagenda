
<p>Met plezier verwelkomen we FLEUR terug in dB’s. Dit keer hopelijk zonder corona-restricties.</p>
<p>De hedendaagse Yé-Yé diva FLEUR brengt binnenkort haart weede album Bouquet Champêtreuit. Na het succes van haar debuutalbum (“één van de beste albums van 2020” -M. van Nieuwkerk) is ze nu terug met haar ambitieuze tweede plaat. Bouquet Champêtre betekent ‘veldboeket’: een nonchalante bos bloemen in verschillende kleuren,vormen en lengtes. Niet strak en eenkleurig, maar wild, ongelijk en samengesteld uit verschillende soorten bloemen. Elke bloem op zich is mooi, maar combineer ze op de juiste manier en je krijgt een overweldigend geheel.Hetzelfde geldt voor dit album. Je kunt van elk nummer genieten met zijn eigen geluid en gevoel,maar luister naar het album als geheel en je zweeft op FLEURs stem over een muzikaal veldboeket gevuld met kleuren, geluiden en geuren geïnspireerd door albums als Pet Sounds van The Beach Boys ,Odessey and Oracle van The Zombies,1968 van France Gall plus de soul van Motown. Geweldige muziek uit de sixties, maar FLEUR is van nu en ze staat in volle bloei.</p>
<p>Support komt van het Amsterdamse duo The Sunset Society dat grossiert in zonnige sixties popklanken. “Een flinke knipoog naar het geluid en de thematiek van toen, maar dan met de blik van nu”, aldus het tweetal. Zo zijn in de zwoele liefdesliederen niet alleen meerstemmige nachtegaaltjes te horen, maar ook galmende gitaren en surf-invloeden met hier en daar een psychedelische uitspatting.&nbsp; Als een eeuwig durende zomer rond de kerstboom.</p>
<p>Beatle Hans draait de platen uit zijn immer uitdijende collectie singles waarbij er ongetwijfeld een hoofdrol weggelegd zal zijn voor talloze chanteuses en beat girls. Ye Ye!</p>
<p>&nbsp;</p>
<div class="video-shortcode"><div class="fluid-width-video-wrapper" style="padding-top: 75%;"><iframe title="FLEUR - Le Capharnaüm (Official Video)" src="https://www.youtube.com/embed/rOzo1vQbcMg?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid0" id="player_1"></iframe></div></div>
<p>The Sunset Society</p>
<div class="video-shortcode"><div class="fluid-width-video-wrapper" style="padding-top: 75%;"><iframe title="The Sunset Society - No Christmas Without You" src="https://www.youtube.com/embed/Rlq_w4uNMQk?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid1" id="player_2"></iframe></div></div>
