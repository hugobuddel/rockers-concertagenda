
    <div class='long-html'>
    <section class='long-html__text'>
    

                

                <section>

                        

                        <div>

                                <div>

    
        <p>Op zondagmiddag 15 oktober vindt de boekpresentatie van ‘The Post-Industrials, subculturen van Heerlen en omstreken’ plaats.<br>Enkele jaren geleden vond in SCHUNCK* een spraakmakende fototentoonstelling plaats over de subculturen van Heerlen en omstreken. De korte tijd dat de expo te zien was, was deze de ‘talk of the town’ en al gauw werd duidelijk dat dat er behoefte was aan een meer blijvende herinnering aan de creatieve kracht van de duizenden jongeren die in de nasleep van de mijnsluitingen hun leven en de streek opnieuw kleur gaven. Dit deden zij in de talloze subculturen die hier een vruchtbare bodem vonden, van hippies tot hardcore en new wavers tot skaters. Met hulp van inwoners werd een begin gemaakt met het verzamelen van verhalen en nóg meer unieke foto’s om het nieuwe erfgoed van de stad, de plek in de geschiedenis te geven die het verdiend.<br>Dat de subculturen nog springlevend zijn in de Parkstad wordt ook tijdens deze dag bewezen met diverse optredens van lokale bands die je meevoeren naar de gouden dagen van de punk en je net zo hard weer in het nu trekken met de vlijmscherpe teksten van hiphop.<br>Uiteraard is het boek tijdens deze dag te koop.<br>“The Post-Industrials, de subculturen van Heerlen en omstreken</p><p>Na het sluiten van de mijnen kleurde Heerlen en omgeving ‘grijs’. Massale nieuwbouw leek de stad niet te redden en arbeiders bleven gedesillusioneerd thuis. Het beeld van de recente geschiedenis in de voormalige mijnstreek wordt gedomineerd door economisch verval en drugsgebruik.</p><p>Maar tussen de kieren van het grauwe beton groeide ook iets nieuws, in alle kleuren van de regenboog. De jongeren van de postindustriële steden vonden namelijk hun eigen weg en gaven hún leven en de stad opnieuw kleur met talloze subculturen.</p><p>Zo werd er door de alternatieve jongeren tijdens de jaren ’60 op alle fronten geëxperimenteerd, vierde de punk in Heerlen en omgeving hoogtij vanaf de late jaren ’70, bood gothic een oase van donkere romantiek in een kille buitenwereld, vonden jongeren verbroedering in de snoeiharde muziek van metal en hardcore, werd er in het holst van de nacht graffiti en vooral héél veel muziek gemaakt, van folk tot gabber.</p><p>Met meer dan 140 unieke foto’s uit particuliere collecties, tientallen persoonlijke geschiedenissen en een uitgebreide cultuurhistorische inleiding, geeft dit boek een inkijk in de rijke geschiedenis van de subculturen van Heerlen en omstreken.</p><p>Samengesteld door Michel Lemaire en Jens Rademakers”</p><p>The Post-Industrials is een initiatief van stadshistoricus Michel Lemaire – Historisch Goud (Gemeente Heerlen). Het boek wordt in samenwerking uitgebracht met Uitgeverij Leon van Dorp.</p><p>(Fotocredits eventfoto Masja van Kleef)</p>

    
</div>
            </div>

                        
            			
            
            
						
			
			
				
					

			
				
								

			
				
						

			
			
			
                <div>

                
                    <div>

                        
                                                        

	

	




    

    

    



<a href="https://nieuwenor.nl/programma/2023/12/07/orange-days" data-labels="concert,support-your-locals" data-genres="" data-locations="nieuwe-nor,café,poppodium-nieuwe-nor" ,="" data-keywords="orange days,nieuw limburgs indie-talent met britse connectie,">

	    

	    <div>

		
						

        	        	<div></div>			

		
                <figure>

            

        </figure>

                <div>

            <span>Oran­ge&nbsp;Days</span>

            
                <span>nieuw Lim­burgs indie-talent met Brit­se connectie</span>

            
            
                
                    <div>

                        
                            

                        
                        
                    </div>

                
            
        </div>

        
    </div>

</a>
                        
                                                        

	

	



	

	

	


    

    

    



<a href="https://nieuwenor.nl/programma/2023/11/16/solomon-habitants" data-labels="concert,support-your-locals" data-genres="indie,pop,rock-alternative" data-locations="nieuwe-nor,café,poppodium-nieuwe-nor" ,="" data-keywords="solomon + habitants,mooie double bill van twee atmosferische bands,">

	    

	    <div>

		
						

        	        	<div></div>			

		
                <figure>

            

        </figure>

                <div>

            <span>Solo­mon + Habitants</span>

            
                <span>mooie dou­ble bill van twee atmos­fe­ri­sche&nbsp;bands</span>

            
            
                
                    <div>

                        
                            

                        
                        
                            <div>

                                

                                <span>Indie</span>

                            </div>

                        
                    </div>

                
            
        </div>

        
    </div>

</a>
                        
                    </div>

                </div>

			
        </section>

    
    </section>
    
    
    </div>
  