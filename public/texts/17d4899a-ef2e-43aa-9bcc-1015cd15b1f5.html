
					<p><strong>Vanwege de tot op heden geldende maatregelen tegen het coronavirus in Europa wordt de tournee van The Kooks verplaatst, waarvan het concert in Amsterdam onderdeel is. Het concert dat gepland stond op 5 maart 2022 in AFAS Live in Amsterdam is verplaatst naar 17 februari 2023.<br></strong></p>
<p><strong>De locatie en aanvangstijd blijven hetzelfde. Gekochte kaarten blijven geldig voor de vervangende datum, je hoeft hiervoor dan ook niets te doen. </strong></p>
<p><strong>De band zegt zelf het volgende:</strong><br></p>
<p><strong><em>Unfortunately, due to ongoing difficulties related to the Covid-19 crisis, we have been left with no choice than to postpone our upcoming European tour dates. Please hold on to your tickets, as new dates will be announced in due course for all shows. Thank you to all of our fans for your continued support, and we’ll see you soon. – The Kooks x</em></strong></p>
<p><strong>----------------</strong></p>
<p><strong>De Britse band The Kooks viert het 15-jarig jubileum van hun debuutalbum ‘Inside In / Inside Out’ met een uitgebreide tournee die de band op 17 februari 2023 naar AFAS Live in Amsterdam brengt. De voorverkoop voor dit concert is al gestart.</strong></p>
<p> De glansrijke carrière van The Kooks, waarin de band zich bewees als een van de vaandeldragers van de Engelse indiepopwereld, startte in 2006 met de release van het debuut ‘Inside In / Inside Out’. Het viervoudig platina album met daarop de hits ‘She Moves in Her Own Way’, ‘You Don’t Love Me’ en ‘Naive’, kreeg in de loop der jaren een cultstatus. Dankzij streaming ontdekte een heel nieuwe generatie fans, op weg naar een studentenbestaan en het verkennen van het uitgaansleven, het album. ‘Inside In / Inside Out’ was, en is, een onmisbare klassieker. Ter ere van het 15-jarig jubileum, gaan The Kooks op een uitgebreide tournee om het album te vieren waardoor de wereld hen leerde kennen. Tijdens het concert wordt het album van begin tot eind uitgevoerd, aangevuld met latere hits.<br> <br>Zanger en gitarist Luke Pritchard zegt over de komende tour: “Na deze lange winsterslaap konden we niet wachten om eindelijk een tournee in 2023 aan te kondigen en de 15e verjaardag van ons eerste album ‘Inside In / Inside Out’ te vieren. We wilden alle nummers van het album spelen, aangevuld met een aantal publieksfavorieten uit ons volledige oeuvre, als een bedankje aan onze fans voor alle liefde die het album levend hield, deed groeien en zelfs nieuwe oren liet vinden sinds we het in de jaren nul uitbrachten. We hebben zo veel zin om weer te gaan spelen en kunnen niet wachten op deze nostalgische trip. Koop je tickets en kom met ons feesten!”<br> <br>Na ‘Inside In / Inside Out’ brachten The Kooks nog vier albums uit. Opvolger ‘Konk’ kwam direct op nummer 1 binnen in de Engelse hitlijsten en hun meest recente album, 'Let's Go Sunshine' uit 2018, bereikte de top tien van de UK Album Charts. The Kooks vergaarden niet alleen nieuwe generaties fans, maar ook een gezamenlijk totaal van meer dan 1 miljard streams. De band deed meerdere tournees over de hele wereld, waaronder een uitverkochte arenatour in het Verenigd Koninkrijk.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Bags-Policy.jpg" style="vertical-align: middle; cursor: pointer; max-width: 100%; height: auto;"></a></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>
				