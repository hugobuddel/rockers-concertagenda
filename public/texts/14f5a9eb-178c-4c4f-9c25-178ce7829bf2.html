<p>In zijn thuisland Ghana heeft King Ayisoba de status van superster. King Ayisoba zingt en rapt in Fra Fra, Twi en in het Engels. Hij speelt de ‘Kologo’, een tweesnarige ritmegitaar van Kalebas-hout. De muziek van King Ayisoba is helemaal van nu: een smeltkroes van highlife, kologo beats rap en het bijzondere stemgebruik van de Koning zelf. King Ayisoba is inmiddels al jaren een graag geziene gast op diverse podia en festivals in Europa zoals Welcome to the Village, Valkhof en Roskilde. ZIjn laatste plaat Work Hard op Glitterbeat is net uit, en integreert ook electronische sounds die het opzwepende, shamanistische geluid van King Ayisoba alleen maar versterken. Ook deze plaat is weer gemaakt in samenwerking met King’s inmiddels vaste partner en muzikale duizendpoot Arnold de Boer (Zea/the Ex). Optredens van King Ayisoba zijn een lust voor oog en oor, en bedoeld om je schoenen op stuk te dansen!</p>
<p>“This is fierce, uncompromising music” – The Wire</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="King Ayisoba and Zea - Akolbire / Grinnin' In Your Face - live in Prague - Respect Festival 2013" src="https://www.youtube.com/embed/hhSQCTsbU2g?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>
<p>&nbsp;</p>