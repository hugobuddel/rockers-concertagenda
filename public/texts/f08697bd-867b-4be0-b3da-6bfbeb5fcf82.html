<p>YES, siked opnieuw BARRENCE WHITFIELD &amp; THE SAVAGES op ons podium te mogen verwelkomen.<br>
Een korte introductie:<br>
Barrence Whitfield – geboren Barry White – is een entertainer pur sang die door Lyres gitarist Peter Greenberg begin jaren ’80 op sleeptouw werd genomen om samen met The Savages een explosief mengsel van blues, rock, garage en soul de podia op te slingeren.<br>
In de jaren 90 werd het wat stil rond de band maar rond 2010 verscheen daar weer een nieuwe plaat en sindsdien maakt Whitfield de podia wereldwijd weer onveilig.<br>
“Een van die zeldzame groepen waarvan het werk na de reünie net zo goed klinkt als hun eerste ronde”, stelde Popmatters vast. Het meest recente vinyl van Whitfield, Soul Flowers of Titan, verscheen in 2019 op het fraaie Bloodshot records, een album vol eigenzinnige covers van de legendarische Afrikaanse bandleider Sun Ra. Het zegt alles over de veelzijdigheid van de zanger en zijn band: “A great cult act, a triumph of substance over style, with a bunch of terrific records to boot.”</p>
<p>Door hun liefde voor oude soul, de bizarre longinhoud van Whitfield en de explosieve dansfeesten die ze – tot op de dag van vandaag – op de podia neerzetten, werd de band opgepikt door belangrijke radiostations, gerenommeerde bluesfestivals, en Jools Holland himself.<br>
Barrence Whitfield &amp; the Savages komen het beste tot hun recht in kleine, zweterige zaaltjes zoals de onze. Dat je het weet.</p>
<div class="video-shortcode"><div class="fluid-width-video-wrapper" style="padding-top: 75%;"><iframe title="Barrence Whitfield &amp; the Savages - The Corner Man -
Live @ dB's Utrecht (NL) - 2015" src="https://www.youtube.com/embed/vPmByiMO7Fc?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>