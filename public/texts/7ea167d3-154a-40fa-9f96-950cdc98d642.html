<p>Als je even uit de realiteit van de dag&nbsp;wil ontsnappen, schrijven we je het betoverende universum van <strong>Hällas</strong> voor. Zwevend tussen traditionele heavy metal en progressieve rock neemt het Zweedse kwintet&nbsp;Hällas je mee door&nbsp;de oude landschappen, bossen en Middeleeuwse overblijfselen. Muzikaal gezien klinkt de band als een soort&nbsp;Uriah Heep gecombineerd met&nbsp;Iron Maiden-gitaarmelodieën. Met hun tweede album 'Excerpts From A Future Past'&nbsp;stond de band al eerder op ons eigen Roadburn Festival en wisten ze een culthit te scoren met 'Star Rider' (check ook vooral de prachtige corny videoclip). Eerst zouden ze komen ter promotie van het derde album 'Conundrum', maar de coronacrisis duurde zo lang dat inmiddels het vierde album al uit is: 'Isle Of Wisdom'.&nbsp;<br></p>
<p>De Tilburgse stonermetalband <strong>Gigatron 2000</strong> opent. Support your locals!</p>
<p><em>Let op: deze show stond eerder geprogrammeerd in Hall of Fame, maar is verplaatst naar Little Devil.</em></p>