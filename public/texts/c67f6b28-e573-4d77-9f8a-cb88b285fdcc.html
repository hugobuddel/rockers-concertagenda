<p>Drie symfonische metalbands op één avond! De Nederlandse band <strong>Blackbriar</strong> begeeft zich op het snijvlak van gothic en symfonische metal. Frontvrouw Zora Cock trekt de aandacht met haar glasheldere, Kate Bush-achtige stemgeluid dat fraai contrasteert met de loodzware gitaarriffs. Inmiddels is Blackbriar getekend door het gerenommeerde Nuclear Blast. Uit Zwitserland/Duitsland komt<strong> Ad Infinitum</strong>, makers van symfonische powermetal onder leiding van zangeres Melissa Bonny. Hun vierde album Chapter III - Downfall (2023) is net uit, dus verwacht vanavond veel nieuw werk. Support wordt verzorgd door <strong>Phantom Elite</strong>!</p>