 <p><strong>Na de succesvolle doorstart van Into the Void Leeuwarden kon een vervolg natuurlijk niet uitblijven. Dat betekent dat op zaterdag 30 september onze zalen zich weer vullen voor het stoner-, sludge- en doomfestival. Kneitervette bands en een onovertroffen sfeer: dat is Into the Void. We duiken in een wereld van muurdikke riffs en diepgewortelde grooves.</strong></p> <p>Into The Void is het festival waar stoner, sludge en doom centraal staan. De liefhebber weet dat het niet alleen om de bands draait, maar ook om de gezellige sfeer. Rondwandelen door de krochten van Neushoorn, gezellig een biertje met vrienden en vriendinnen drinken en kennismaken met heel veel vette muziek. Het draait bij Into The Void dus vooral om decibels, trage ritmes, lekkere grooves en een hoop gezelligheid!</p> <p><strong>LINE-UP:</strong><br>- Alabama Thunderpussy<br>- The Atomic Bitchwax<br>- Yawning Man<br>- Rezn<br>- Samavayo<br>- The Machine<br>- Howling Giant<br>- Fire Down Below<br>- Heavy Temple<br>- Rrrags<br>- Onhou<br>- Moan</p> <p><em>Zalen: Grote Zaal + AA-Security Arena | Garderobe gratis</em></p> 