
<p class="xmsonormal">Zangeres Anneke van Giersbergen heeft een van de meest veelzijdige stemmen van Nederland: krachtig én kwetsbaar. Ze werd bekend als frontvrouw van The Gathering, maar inmiddels heeft ze al vele jaren een succesvolle solocarrière. Dat ze een muzikale kameleon is, blijkt uit de samenwerkingen met artiesten als Devin Townsend, Anathema, IJslandse folkgroep Árstíðir en BLØF. Daarnaast horen miljoenen mensen jaarlijks haar stem in de Efteling-attractie Baron 1898. 2019 stond in het teken van Anneke’s 25-jarig artiestenjubileum. Dit vierde ze met twee uitverkochte shows in de Effenaar, in haar eigen Eindhoven. In dat jaar werd Anneke bovendien onderscheiden met de Buma ROCKS! Export Award als erkenning en waardering voor haar succes in het buitenland. Begin 2021 bracht ze een nieuw soloalbum uit en in datzelfde jaar deed ze mee aan het tvprogramma 'Beste Zangers'. In 2022 keert Anneke van Giersbergen terug naar het podium, onder andere voor dit speciale kerstconcert!</p>
<p class="xmsonormal">Anneke:<i> “Optreden doe ik het allerliefste (..) Samen met pianist Thijs Schrijnemakers heb ik een aantal alternatieve Kerstnummers gekozen, zoals bijvoorbeeld “Fairytale Of New York” van The Pogues en Fay Lovsky's “Christmas Was A Friend Of Mine”. Daarnaast speel ik ook eigen werk in een akoestisch jasje en een paar gloednieuwe songs. Ik kijk er zo ontzettend naar uit!"</i></p>
<p><strong>Dit is het verplaatste concert van 22 december 2020 / 14 december 2021. Tickets blijven geldig voor deze nieuwe datum. Er is een e-mail met meer informatie gestuurd naar de ticketkopers.</strong></p>
<div class="js-cookie-btn eagerly-tools-cookie-embed eagerly-tools-cookie-blocked height-fix" data-embed="%3Ciframe+title%3D%22Anneke+van+Giersbergen+-+%26quot%3BMy+Mother+Said%26quot%3B+%5BOfficial+Music+Video%5D%22+width%3D%22500%22+height%3D%22281%22+src%3D%22https%3A%2F%2Fwww.youtube.com%2Fembed%2Fn3PXLFJAnv8%3Ffeature%3Doembed%22+frameborder%3D%220%22+allow%3D%22accelerometer%3B+autoplay%3B+clipboard-write%3B+encrypted-media%3B+gyroscope%3B+picture-in-picture%22+allowfullscreen%3E%3C%2Fiframe%3E"><span>Je cookie instellingen blokkeren YouTube.<br>Pas <a href="#" class="">je instellingen</a> aan om gebruik te maken van YouTube.</span></div>
