<p>Vandenberg is een band met een roemrijk verleden. De band staat onder leiding van gitarist Adrian Vandenberg. In de jaren &rsquo;80 lanceerde de band drie succesvolle albums, te weten <em>Vandenberg </em>in 1982 met de VS-hit <em>Burning Heart</em>, <em>Heading for a Storm</em> in 1983 en <em>Alibi </em>in 1985. De band toerde in de VS, Japan en in Europa en speelde met Ozzy Osbourne, KISS, Rush, Scorpions, Michael Schenker en anderen. Daarna speelde de gitarist 13 jaar met Whitesnake tijdens hun hoogtijdagen en werkte hij aan de nummer 1-hit <em>Here I Go Again</em>. Bovendien speelde hij samen met Steve Vai en was hij onderdeel van Manic Eden en meer recent Vandenberg&rsquo;s Moonkings.<br />
Vandenberg bestaat naast Adrian Vandenberg en Mats Leven uit bassist Randy van der Elsen (van NWOBHM heroes Tank) en drummer Koen Herfst (Bobby Kimball, Epica en Doro).</p>

<p><strong>Support: Youstn</strong><br />
De Nederlandse Southern Rock band Youstn klinkt als real vintage rock. En die is alive &amp; kicking! Dat hoor je ook terug in hun composities; deze zijn doorspekt met oude en nieuwe invloeden van de bandleden. De composities van Youstn zijn gefinetuned tot rocksongs die zowel liefhebbers van rock als bluesrock zullen aanspreken. Het samenspel van gierende Hammond en Leslies (Dick Franssen; Alquin en Ongenode Gaste), heavy gitaar-riffs (Marcel Notermans; ViaVia en Vandale) op een solid backbone van Eddie Claessens (Drums; Vandale, David Readman) en Harrold Nabben (Bas; Mylk en Rock Explosion) zorgt voor een vet, strak, melodieus en dynamisch geheel. Het is niet voor niets dat leadzanger Ward Axe (Taxe, Van Gunn) niet lang twijfelde om met zijn enorme bereik de songs van Youstn naar nog grotere hoogten te tillen.</p>
<br><iframe width="560" height="315" src="https://www.youtube.com/embed/h" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>