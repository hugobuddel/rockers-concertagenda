
    <div class='long-html'>
    <section class='long-html__text'>
    					
					<p>Rusten&nbsp;is&nbsp;niks voor deze wandelende collectie tegenstellingen. Daarvoor&nbsp;is&nbsp;Douwe Bob te veel lefgozer, cocktailshaker, womanizer, bohemien, romanticus, melancholicus, feestbeest, dichter, rock-’n-roller, charmeur, nachtbraker, schipper, pokeraar, stijlicoon, stadsjongen en natuurmens… en dat allemaal verenigd in één persoon.&nbsp;<br>
<br>
Zijn nieuwste single 'This World Is Our Home'&nbsp;gaat over je thuis voelen op deze aarde, bij je vrienden en over geaard zijn in het nu. Gelukkig zijn in deze wereld en met de mensen van wie je houdt. Na het rootsy Americana album <em>Born To Win Born To Lose</em> (2021) nu weer een echte pop plaat.<br>
<br>
Douwe Bob won in 2012 de eerste editie van De Beste Singer-Songwriter van Nederland, vertegenwoordigde in 2016 Nederland op het Eurovisiesongfestival, werd twee keer onderscheiden me een 3FM Award en drie keer met een Edison. Dit najaar viert hij zijn 10-jarig jubileum en is hij te zien in het TV programma De Beste Zangers. Eind 2023 komt er een nieuwe documentaire uit, de opvolger van de IDFA docu “Whatever Forever” (2013) 10 jaar later..<br>
<br>
<strong><em>De kaartverkoop start zaterdag 1 juli om 10:00 uur.</em></strong><br>
&nbsp;</p>
                    
                    					
                    					
                    					
					
					
					
					
					
					
				
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/PtefcOz827s?rel=0" allowfullscreen=""></iframe></div></section>
    
    </div>
  