
				<p><strong>In dB’s wordt niet alleen maar muziek gemaakt, we zijn ook dol op kunst! Virtueel, op het terras of zodra het kan op die ene lange muur in het café binnen: dB’s geeft graag aandacht aan de werken van (vaak) Utrechtse kunstenaars. Van grafische vormgeving tot illustraties en fotografie: ontdek de dB’s expo!</strong></p>
<p><strong>Tijdens de opening op 18 september kun je eindelijk eens vragen waar een werk over gaat en of het misschien wel te koop is voor boven de bank.</strong></p>
<p>In 2019 begon mijn studie naar huid. Ons grootste orgaan, ons warmste thuis en ons meest kwetsbare schild. De verschillende optieken op huid en de reacties die het kan opwekken vind ik fascinerend. Het is zacht, teder, goor, confronterend en alles er tussenin.</p>
<p>Deze serie is het resultaat van een stoei gevecht met zelfbeeld, gender en opgroeien als vrouw in een wereld waarin je huid alles is, behalve eigendom van jezelf. Deze schilderijen zijn gemaakt vanuit een studie naar mijn eigen huid en zelfbeeld. Daarom zal je vooral een witte huid gerepresenteerd zien hier. Ik werk vanuit referenties van mijn eigen lichaam. Het is daarom geen volledige representatie van de maatschappij waarin we leven.</p>
<p>Zin in een voorproefje? Kijk dan even <a href="http://www.instagram.com/shiratja">hier</a>!</p>
<p>&nbsp;</p>
<p><img class="aligncenter wp-image-8938 size-large" src="https://www.dbstudio.nl/wp-content/uploads/2022/09/image01-1-824x1024.jpeg" alt="" width="824" height="1024"></p>
			