
                    <p><strong>De Amerikaanse shoegaze band NOTHING is het vehikel waarbij frontman Domenic Palermo zijn existentiële crises viert alsof het niets is.</strong></p>
<p>Thema’s als nihilisme, misantropie en isolatie komen allemaal voorbij en zijn vastgelegd op het meest recente, vierde album ‘The Great Dismal’. Volgens vele een van de beste platen van 2020. Een nieuw hoogtepunt in het tienjarig bestaan van de band die voortkomt uit de beruchte hardcorescene van Philadelphia. De plaat staat vol met meeslepende en verpletterende riffs zo weggelopen van een topalbum uit begin jaren 90 en naargeestige , fragiele vocale harmonieën die het eind der tijden lijken te verwelkomen. Een album van een band die je dwingt schoonheid te vinden in een rottende wereld.</p>
<p><i>Extra informatie<br>
</i>Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>

        
                    <br>
            <a href="https://www.bandofnothing.com/" target="_blank" rel="noopener">Bezoek de website</a>
            