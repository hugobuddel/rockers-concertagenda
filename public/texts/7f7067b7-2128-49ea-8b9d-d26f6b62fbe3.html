<p>In 2023 eert de band <strong>Still Marillion</strong> tijdens hun tournee het album <em>Clutching At Straws</em>&nbsp;. Na hun eerdere succesvolle optredens viert de Britse tributeband Still Marillion het jubileum van deze plaat in onze Pul. Still Marillion eert de "Fish era" van Marillion en stond de afgelopen jaren voor vele uitverkochte zalen. Deze Britse tribute band wordt zelfs door de bandleden van Marillion omarmd. Zanger Martin Jakubski maakt deel uit van de soloband van gitarist Steve Rothery. Ze toerden samen door heel Europa, inclusief een performance op The Night of Prog festival in Loreley in 2015. Ook toetsenist Mark Kelly betrad samen met StillMarillion het podium<br>
<br>
Zowel fans als critici zijn het er over eens dat deze band de complexe vroege Marillion sound waanzinnig goed weet te benaderen. Martin Jakubski zingt met een intense passie, emotie en zelfs het authentieke Schotse accent ontbreekt niet.</p>