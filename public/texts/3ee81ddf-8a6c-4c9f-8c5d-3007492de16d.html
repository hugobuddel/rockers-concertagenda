<!-- wp:paragraph -->
<p><strong>Vrijdag post-punkdag! Althans, deze vrijdag. Combo Qazam en Ultimate Crumpets komen vanuit de Domstad en de Martinistad om zo'n 400 meter van de Oldehove te spelen! Beide bands brengen atmosferische, rauwe en experimentele muziek voor fans van Tropical Fuck Storm, Wire en Shame. </strong></p>
<!-- /wp:paragraph -->
<!-- wp:paragraph -->
<p><strong>Combo Qazam</strong><br>Combo Qazam is een Utrechtse post-punkband die bouwt op grooves en beangstigende vocale harmonieën. Op hun goed ontvangen debuutalbum 'Flight Music' kwam dit naar voren in de vorm van 90s indie, math-, prog- en krautrock. Op hun tweede album, 'Ghost Interior', achtervolgt de band het lijden dat het mens-zijn met zich meebrengt. De vier leden van Combo Qazam hebben samen ruim 80 jaar aan bandervaring. Met deze ervaring speelt de band op de kruispunten van analoog en digitaal, oud en nieuw en op die van hoop en angst. Ritmische en mechanisch, maar toch nostalgisch met een warme gloed.</p>
<!-- /wp:paragraph -->
<!-- wp:paragraph -->
<p><strong>Ultimate Crumpets</strong><br>Ultimate Crumpets is een relatief nieuwe post-punkband uit Groningen met leden uit onder andere Guard Llama, Bonne Aparte en Kinoo. Hun podiumdebuut maakten ze in het voorjaar van 2022 in thuishonk Vera. Nogal indrukwekkend dat ze afgelopen september in het voorprogramma stonden van Tropical Fuck Storm; de oorspronkelijke inspiratie voor Ultimate Crumpets! De nodige invloeden van Tropical Fuck Storm mag je dan ook zeker verwachten. Uit de bocht vliegende gitaren, ineenstortende drumpartijen en de nodige herrie zijn zeker aanwezig. In 2023 zal Ultimate Crumpets hun eerste EP genaamd 'An Australian Waitress' uitbrengen. Voor hun optredens waarschuwt de band alvast om oordoppen mee te nemen!</p>
<!-- /wp:paragraph -->
<!-- wp:paragraph -->
<p><em>Zaal: NH Café</em></p>
<!-- /wp:paragraph --><div class="responsive-embed" style="margin-top: 2rem"><iframe title="Combo Qazam - Crisis (official video)" width="1778" height="1000" src="https://www.youtube.com/embed/jhvLaIxH3QQ?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div>