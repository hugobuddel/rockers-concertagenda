
				<p>De uit Queens in New York City afkomstige Jesse Malin begon als jonge tiener hardcore te maken bij de band Heart Attack en groeide door bij de punkrockformatie D Generation. Vanaf zijn solodebuut The Fine Art Of Self Destruction dat in nauwelijks drie dagen met de hulp van Ryan Adams als zelfverklaarde producer ineen geknutseld werd, toonde Malin evenals op een handvol opvolgers zijn veelzijdigheid als songwriter en uitvoerder. Zo switcht de man moeiteloos van gedreven rootsrock naar melodieuze pop. Malin profileert zich niet zelden als poëtisch ingestelde rocktroubadour die bij momenten in de buurt komt van de heilige rock ’n roll drievuldigheid uit de grootstad Mitch Ryder/ Lou Reed/Bruce Springsteen.<br>
Deze tour staat in het teken van zijn laatste plaat Sad and Beautiful dat onlangs uitkwam op Wicked Cool Records en dat opnieuw laat zien dat Malin een meester is in het schrijven van aanstekelijke popsongs met de zo kenmerkende country-twang.<br>
Topper!<br>
In zijn kielzog neemt Jesse Malin Tommy Stinson mee, een van de oprichters en voormalig bassist van het legendarische The Replacements. Stinson’s muzikale loopbaan kent vele facetten. Zo was hij ruim 15 jaar de bassist van Guns ’n Roses, en versterkte hij ook de gelederen van Soul Asylum. Daarnaast schreef Stinson altijd liedjes voor zijn soloprojecten Bash &amp; Pop en Cowboys in the Campfire en nu komt deze legende dus naar dB’s voor een optreden. Unieke kans een legende aan het werk te zien.</p>
<p>ENIGE NL SHOW!</p>
			