<!-- wp:paragraph -->
<p><strong>Tool-fans opgelet! Het debuutalbum ‘Undertow’ wordt in 2023 maar liefst 30 jaar. Dit heugelijke feit brengt tributeband The Perfect Tool naar het Europese continent om dit samen met alle fans te vieren. Vrijdag 10 februari staat Neushoorn op de route en kan je genieten van een adembenemende show die akelig dicht in de buurt van het origineel komt.</strong></p>
<!-- /wp:paragraph -->
<!-- wp:paragraph -->
<p>The Perfect Tool tourt al jaren door de VS en Europa en zet steevast een totaalervaring neer. Van de gebruikte gear tot de outfits en de projecties; de band evenaart de sfeer en het geluid van Tool tot in de perfectie. Naar eigen zeggen zijn ze ’s werelds beste Tool tributeband, een mening die niet voor niets door vele anderen en zelfs door Tool-bandleden Maynard James Keenan en Adam Jones wordt gedeeld. Naast de sensationele singles ‘Sober’ en ‘Prison Sex’, kun je deze avond een setlist vol epische songs en fan favorieten verwachten.</p>
<!-- /wp:paragraph -->
<!-- wp:paragraph -->
<p>Dertig jaar geleden kwam het eerste volwaardige album ‘Undertow’ van Tool op de plank te liggen. Dit debuutalbum werd al voor 1995 dubbel platina en won gelijk een Billboard New Comers-award met beste clip voor het nummer ‘Sober’. ‘Undertow’ is een rauw en pittig album vol met protest en woede tegen de zelf gecentreerde Amerikaanse muziek- en filmindustrie, getuige dat de bandleden totaal niet herkenbaar in beeld te zien zijn op artwork en in videoclips. De boodschap moet en blijft centraal staan en staat anno 2022 nog steeds centraal. Het album heeft nu drie decennia lang de tijd gehad om te rijpen en overleeft met gemak de test der tijden. Daarvan wordt deze show vol spectaculaire projecties, lasers en kolossaal geluid het levende bewijs!</p>
<!-- /wp:paragraph -->
<!-- wp:paragraph -->
<p><em>Zaal: AA-Security Arena | Type: Staconcert | Garderobe gratis</em></p>
<!-- /wp:paragraph --><div class="responsive-embed" style="margin-top: 2rem"><iframe title="The Perfect Tool Tribute perform &quot;Forty Six &amp; 2&quot; by Tool HQ - Ghent, Belgium - 2019" width="1778" height="1000" src="https://www.youtube.com/embed/lsZoVunwpEk?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div>