<p>Het Amerikaanse <strong>PVRIS</strong> heeft een donkere wereld gecreëerd wat niet te vangen is in één genre. In haar discografie vliegt frontvrouw (en meesterbrein achter PVRIS)&nbsp;Lynn Gunn&nbsp;moeiteloos van alternatieve rock naar pop en terug naar hiphop. Gunn's dynamische vocale vaardigheden overstijgen moeiteloos haar grotendeels zelfgeproduceerde (!) catalogus. Van rockende knallers zoals 'Monster' en 'Animal' tot aan superaanstekelijke poptunes zoals&nbsp;'You and I' en 'Use Me': Lynn draait er haar hand niet voor om. Gamers zullen haar kennen van de soundtracks van League of Legends, waarvoor ze 'Burn It All Down' en 'Snakes' inzong. Of je nou een gamer bent, alt-rock liefhebber of gewoon van de betere pop bent, dit mag je niet missen!<br><br>De support deze avond komt van <strong>Charlotte Sands.</strong>&nbsp;De blauwharige zangeres ging viral met haar nummer 'Dress': een nummer over de jurk die Harry Styles droeg op de cover van Vogue. Het nummer veranderde al snel in een anthem voor jongeren over de hele wereld.&nbsp;<br></p>