<p>De Zuid-Koreaanse band Jambinai creëert een inventieve combinatie van postrock, ambient, metal en electro met zo nu en dan noisy jazz-uitbarstingen. Het vijftal maakt voor dit geluid niet alleen gebruik van het welbekende rockinstrumentarium, maar speelt ook op traditionele Koreaanse instrumenten als de haegeum, de piri en de geomungo. In 2014 bracht de band voor het eerst een album uit buiten Korea, gevolgd door een uitgebreide, wereldwijde tour. Tegenwoordig is Jambinai getekend door het gerenommeerde indielabel Bella Union, waar ze in juni 2019 het tweede album ‘Onda’ op uitbrachten.“Clever and thrilling in equal measure”, schreef muziekmagazine Uncut. MOJO noemde het album een triomf, bijgestaan door de woorden: “Countless bands can switch from quiet to loud effectively; few do it with such overwhelmingpower as Jambinai.” Hun nieuwste single 'from the place been erased' die op 1 november van dit jaar uitkwam, is hier wederom een mooi voorbeeld van.</p>