
                    <p><strong>De Franse experimentele hardcoreband Birds In Row komt na 3 jaar weer naar Haarlem toe, gepresenteerd door Complexity – het platform dat avontuurlijke en grensverleggende heavy muziek viert. Tien jaar sinds de release van debuut ‘You, Me &amp; The Violence’, verschijnt dit najaar het nog naamloze album #4.&nbsp;</strong></p>
<p>Al meer dan een decennium is Birds In Row een voorloper in het hardcore genre. Begonnen als een band met een geluid dat qua subtiliteit vergelijkbaar is met twee over elkaar schurende stoeptegels, legt de band met het meest recente album ‘We Already Lost the World’ de lat ontzettend hoog.</p>
<p>Metal Hammer UK roemde de plaat als “intelligente, aangrijpende kunst’. “Deze neerwaartse spiraal verandert bij elke bocht van tempo en gewicht’. Een plaat die schreeuwt om wederzijds respect in een wereld van steeds extremere politieke scheidslijnen, die hardcore punk, post-hardcore en post-metal als vehikel gebruikt om haar boodschap over te brengen.</p>
<p><i>Extra informatie<br>
</i>Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>

        
                    <br>
            <a href="https://www.wearebirdsinrow.com" target="_blank" rel="noopener">Bezoek de website</a>
            