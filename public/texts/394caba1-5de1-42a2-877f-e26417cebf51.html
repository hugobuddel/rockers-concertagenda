<h2><a href="https://www.facebook.com/foriamkingofficial" target="_blank" rel="noopener"><i class="fa fa-facebook-official"></i> For I Am King</a></h2>
<p>De Nederlandse metalband For I Am King maakt zich op voor de release van hun gloednieuwe full-length studioalbum ‘Crown’, – de eerste release van de band sinds het tweede album ‘I’ uit 2018 en als logisch vervolg, waarbij ’Crown’ draait om de cyclus van macht (zoals die van een koning). De band biedt moderne, complexe en furieuze maar altijd pakkende metal met hypnotiserende melodieën, gedreven door de unieke zang van frontvrouw en blikvanger Alma Alizadeh. Het komende album wordt uitgebracht op 19 januari 2023 en vormt de spreekwoordelijke kroon op de tienjarige carrière van het vijftal.</p>
<p>Sinds de oprichting in 2013 heeft For I Am King twee albums uitgebracht (‘Daemons’ in 2016 en ‘I’ in 2018), die internationaal geprezen werden door zowel fans als critici. Verder heeft het kwintet wereldwijd talloze shows gegeven, zoals in Japan, China en Europa (o.a. Jera On Air, Wacken Open Air, Metal Days, FortaRock, Full Force). Na hun show tijdens de eerste editie van Submit Fest in 2017 kunnen we niet wachten op de headline show van de band op deze Submit Fest presents avond!</p>
<h2><a href="https://www.facebook.com/AnotherNowBand" target="_blank" rel="noopener"><i class="fa fa-facebook-official"></i> Another Now</a></h2>
<p>Another Now is een metalcore formatie uit Eindhoven en voor de vaste Submit bezoeker wellicht al een bekende. Zo stonden zij onder andere al op Submit Fest 2019 en de afgelopen editie in 2022. Het vijftal laat in hun muziek zowel de mooie als ziekelijke kanten van onze wereldmaatschappij zien. Geïnspireerd door bands als Northlane, Bad Omens en Crystal Lake creëert de band een eigen sound met invloeden uit de metalcore en alternative metal. Met hun frisse combinatie van stijlen, een meedogenloze tornado van beukende riffs, abrupte muzikale u-bochten en sfeervolle melodieën, maakt Another Now muziek voor een breed doch avontuurlijk metal publiek.</p>
<p>In 2021 bracht Another Now hun debuutalbum ‘OMNI’ uit, waarop de band experimenteert met elektronische elementen van diverse muzikale stijlen. Singles ‘Parallax’, ‘Trojan’ en ‘Cascade’ werden opgepakt door platformen als Rock Sound, KERRANG! Magazine en Spotify’s ‘New Core’, ‘New Metal Tracks’, en ‘New Blood’ playlists. Met dit eerste album hoopt de band een verandering in de gedachte te manifesteren bij hun publiek en daarbuiten, met als doel de stigmatisering van psychologische problemen tegen te gaan en meer begrip en empathie te creëren.</p>
<div class="su-button-center"><a href="https://www.facebook.com/events/503614388370712/" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-facebook-square" style="font-size:20px;color:#FFFFFF"></i> Facebook Event</span></a></div>
<div class="su-button-center"><a href="https://baroeg.nl/wp-content/uploads/2022/11/FIAK2023-POSTERv3-1-scaled.jpg" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-download" style="font-size:20px;color:#FFFFFF"></i> Flyer </span></a></div>
<div class="su-button-center"><a href="https://baroeg.stager.nl/web/tickets/111243359" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-ticket" style="font-size:20px;color:#FFFFFF"></i> Tickets</span></a></div>
<div class="su-youtube su-u-responsive-media-yes"><iframe width="600" height="400" src="https://www.youtube.com/embed/BhpYYcKtI5E?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div>
<div class="su-youtube su-u-responsive-media-yes"><iframe width="600" height="400" src="https://www.youtube.com/embed/zSK1Cu7TJVU?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div>
<p>&nbsp;</p>