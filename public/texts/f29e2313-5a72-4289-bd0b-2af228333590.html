
                    <p><strong>De Deense black metalbands ORM en Morild komen naar Haarlem toe. Twee van de meest interessante nieuwe namen uit de steeds prominenter wordende black metalscene uit Denemarken, die met acts als Myrkur, Møl, Afsky en Slægt zich steeds meer internationaal gaat roeren.</strong></p>
<p>ORM maakt al enkele jaren naam met epische en aangrijpende black metal, met diepe roots in de folklore van geboortegrond op het eilandje Bornholm. Vooral op het tweede album ‘Ir’ laat de groep horen tot wat het in staat is. Twee majestueuze tracks, die elk zo’n 25 minuten klokt, slepen je mee over wild golvende oceanen, uitgestrekte natuurgebieden en stormweer over bergtoppen.</p>
<p>Uiterst goed ontvangen door zowel de pers als het publiek, kreeg ‘Ir’ aandacht van zowel binnen als buiten de metalgemeenschap, wat leidde tot een nominatie bij de prestigieuze Deense muziekonderscheiding “Steppeulven”. Momenteel zit de groep in de studio voor de langverwachte opvolger.</p>

        
                    <br>
            <a href="https://ormband.bandcamp.com/" target="_blank" rel="noopener">Bezoek de website</a>
            