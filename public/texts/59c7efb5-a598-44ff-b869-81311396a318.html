<p><strong>Na jaren kilometers te hebben gemaakt in de band Tremonti, Clint Lowery, en natuurlijk de band van zijn vader – Van Halen – gaat Wolfgang van Halen voor het eerst solo op pad.</strong> <strong>Na het openingsslot voor het grote Metallica in de Amsterdam Arena, komt de band voor z’n eerste NL headline show naar Patronaat.</strong></p>
<p>De songwriter, vocalist en multi-instrumentalist debuteert in 2021 met zijn band Mammoth WVH. Een persoonlijke en krachtige plaat gevuld met memorabele hooks en technische hoogstandjes. Single “Distance” is afgelopen jaar direct genomeerd voor een Grammy Award; een prachtig lied over zijn vader Eddie, de legendarische Van Halen gitarist, die te maken had met complicaties door kanker.</p>
<p>Na de release van het gelijknamige album, tourt hij nu met Frank Sidoris, Jon Jourdan, Ronnie Ficarro en Garrett Whitlock. Hiermee is hij onder andere support van Metallica in de Amsterdam Arena, en Alter Bridge in 013. En nu dus voor het eerst als headliner in Nederland, in Patronaat!</p>
<p><em><strong>Extra informatie</strong><br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>
<br>
<a href="https://mammothwvh.com/" target="_blank" rel="noopener">Bezoek de website</a>