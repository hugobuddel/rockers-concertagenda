<div class="grid">
<div class="text col-8-12 push-2-12 md-col-10-12 md-push-1-12 sm-col-1-1 sm-push-0">
<div class="intro-bold">
<p>Voor Frisse Duyck speurt het poppodium van C. stad en land af op zoek naar talent van eigen bodem! Zodat jij iedere maand kennis kunt maken met nieuwe namen uit de Nederlandse muziekscene. Neem dus een duik en dompel jezelf deze editie onder in: MØDI en Mind Your Step.</p>
</div>
<p><strong>MØDI&nbsp;</strong><br>Een mix van alternatieve progressies, experimentele sounds en sfeervolle scapes, dat is hoe je de vierkoppige band MØDI het best kan omschrijven. De Amsterdamse band maakt liedjes met progressieve drums en agressieve synths, met melodie op nummer 1. De tracks zetten een duidelijke sfeer en doen denken aan Atoms for Peace, Nine Inch Nails en Radiohead. De band mixt riffs uit de rockmuziek met beats en synths uit de elektronica. Op het podium komt de band het beste tot zijn recht dankzij de goede chemie die de juiste snaar weet te raken.</p><p><strong>Mind Your Step</strong><br>Mind Your Step is een vijfkoppige alternatieve rockband met een hardhitting maar melancholische sound. De Haarlemse groep weet keiharde riffs te combineren met ambient sounds en progressieve arrangementen die leiden tot een ongelofelijke setlist vol twists en turns, dromerige passages en epische climaxen. Na eind vorig jaar hun eerste single te hebben uitgebracht, en met een debuut-EP die binnenkort uitkomt, zijn ze klaar om de wereld te veroveren!</p>
</div>
</div>