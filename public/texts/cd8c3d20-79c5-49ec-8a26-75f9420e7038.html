<!-- wp:paragraph -->
<p><strong>Ruim vijf jaar na de tragische dood van Chris Cornell - de iconische zanger van Soundgarden, Audioslave en zoveel meer - vindt een verzameling eersteklas vocalisten en muzikanten het hoog tijd voor een waardige hommage. Een bont gezelschap met als grote gemene deler: allemaal bewonderen ze de muzikale erfenis van Chris Cornell.</strong></p>
<!-- /wp:paragraph -->
<!-- wp:paragraph -->
<p><strong>Met medewerking van onder anderen:</strong><br><strong>Sven van Hees</strong>, voormalig frontman en zanger van Nine Volt (muziektijdschrift OOR: “Hemelse vocalen”). Zanger-acteur-stemacteur <strong>Martin van der Starre</strong>, bekend van onder meer Jesus Christ Superstar (de rol van Judas), Symfo Classics en de Jan Akkerman Band. De gitaristen <strong>Menno Gootjes</strong> (Focus en docent aan Codarts en de Rockacademie) en <strong>Ferry ‘Punto’ Duijsens</strong> (‘riff master’ van Anneke van Giersbergen’s VUUR &amp; The Gentle Storm, Ayreon en Dreadlock Pussy). De jonge, talentvolle ritmesectie bestaande uit <strong>Rik van der Ouw</strong> (Marutyri) en <strong>Erik Stein</strong> (Golden Caves).&nbsp;</p>
<!-- /wp:paragraph -->
<!-- wp:paragraph -->
<p>Alle essentiële songs uit de omvangrijke carrière van Chris Cornell worden gespeeld. Materiaal van Soundgarden, Audioslave, Temple Of The Dog, zijn solowerk en ook enkele opmerkelijke covers die hij zich geheel eigen wist te maken.&nbsp;</p>
<!-- /wp:paragraph -->
<!-- wp:paragraph -->
<p>Een aantal titels: ‘Black Hole Sun’, ‘Like A Stone’, ‘Spoonman’, ‘Be Yourself’, ‘Fell On Black Days’, ‘Show Me How To Live’, ‘I Am The Highway’ en - gelet op de naam van de show - natuurlijk ‘You Know My Name’, de officiële titelsong voor de James Bond-film ‘Casino Royale’.</p>
<!-- /wp:paragraph -->
<!-- wp:paragraph -->
<p><em>Zaal: Grote Zaal | Type: Staconcert | Garderobe gratis</em></p>
<!-- /wp:paragraph -->