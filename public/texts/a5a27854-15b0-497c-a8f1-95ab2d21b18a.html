<h3>Rhapsody of Fire brengt nieuw werk live in Sittard-Geleen op vrijdag 10 maart.</h3>
<p>Rhapsody of Fire bracht eind November 2021 hun nieuwe plaat “Glory For Salvation” uit, maar kreeg tot heden weinig kansen om de nieuwe muziek live te brengen. Een tour die werd uitgesteld en geannuleerd, maar nu is de kans om deze ware legends toch echt live te zien op vrijdag 10 maart 2023. Co-founder van de “originele” Rhapsody, Alex Staropoli, kent de klappen van de zweep en blijft altijd vernieuwend in zijn muziek. Sinds 2016 staat hij met de nieuwe frontman Giacomo Voli op het podium en weerklinkt zijn stem in de nieuwe platen. In 2019 kwam “The Eighth Mountain” uit waarbij de fans voor het eerst de nieuwe richting konden horen.</p>
<p>De in 2021 uitgebrachte plaat is hier een logisch vervolg op. Beide albums werden zowel bij de pers als de fans, toch niet onbelangrijk, zeer positief ontvangen. De live ervaring waar de band al jaren voor bekend staat, is zeker niet minder geworden in de ruim 24 jaar dat Staropoli op het podium staat. Een frisse nieuwe energie en een nieuwe plaat staan klaar om uit de speakers te knallen.</p>
<p>Nightmare &amp; Manigance zullen de support verzorgen deze avond</p>
<p>Für unsere deutschen Freunde: ab sofort könnt Ihr ganz einfach und schnell Eure Tickets online über Bonnticket kaufen: <a href="http://bit.ly/3gk6zP9" target="_blank" rel="noopener">Bonnticket.de</a></p>