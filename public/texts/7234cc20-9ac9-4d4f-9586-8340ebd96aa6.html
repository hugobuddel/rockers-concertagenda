
                    <p><strong>Psychedelische rock ‘n’ roll band Molassess is de nieuwe supergroep rond zangeres Farida Lemouchi, die eerder met wijlen haar broer Selim furore maakte in occulte rockband The Devil’s Blood. Middenin de coronapandemie kwam debuutalbum ‘Through The Hollow’ uit en dat kan tijdens deze najaarstour eindelijk live gepresenteerd worden!</strong></p>
<p>Het collectief is vernoemd naar de laatst track op Selim Lemouchi’s solo EP ‘Earth Air Spirit Water’ en ontstaan op verzoek van Roadburn in 2019, precies vijf jaar na het laatste optreden van The Devil’s Blood aldaar. De band heeft daar bewezen een heel ander beest te zijn. Meer psychedelisch en hypnotiserend. Muziek die beelden oproept van de gene zijde.</p>
<p>Naast Farida bestaat de groep uit Oeds Beydals (Death Alley, The Devil’s Blood), Job van de Zande (Dool, The Devils Blood), Ron van Herpen (Astrosoniq, The Devil’s Blood), Bob Hogenels (Birth of Joy) en Matthijs Stronks (Donnerwetter). Allemaal muzikanten die hun sporen allang hebben verdiend in de NL rock undergeround.</p>
<p><em>Extra informatie</em><br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>

        
                    <br>
            <a href="https://www.molassessband.com/" target="_blank" rel="noopener">Bezoek de website</a>
            