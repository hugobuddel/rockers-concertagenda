<p>Het New Yorkse Model/Actriz maakt nerveuze, elektronisch getinte noiserock. De band liet zich inspireren door EDM en hoe die kan worden herbouwd, geremixt, of afgebroken tot de kernelementen die een nummer intact en indringend houden. ‘Dogsbody’, het debuutalbum van Model/Actriz uit Brooklyn (bestaande uit zanger Cole Haden, gitarist Jack Wetmore, drummer Ruben Radlauer en bassist Aaron Shapiro) is een coming-of-age album dat zich afspeelt tussen de schemering en het ochtendgloren. Na de release begin dit jaar ontving het een lovende recensie van Pitchfork en waren ze één van de hoogtepunten van het Amerikaanse showcasefestival SXSW. Model/Actriz staan bekend om hun energieke liveshows waarbij de confrontatie met het publiek niet geschuwd wordt.&nbsp;</p>