<p></p>
<p>Opgericht in 2002, is <strong>Epica</strong> in de loop der jaren uitgegroeid tot een van de grootste symfonische metalbands ter wereld. Hun populariteit reikt inmiddels tot ver over de Nederlandse grens, met succesvolle tournees door Noord- en Zuid-Amerika, Europa en Azië. Nog in 2017 speelde de internationaal gevierde band hun 1000ste show, in een uitverkochte Main. En dit keer een nieuwe mijlpaal in de indrukwekkende carrière van Epica: een spectaculaire 20e jubileumshow! </p>
<p>Frontvrouw Simone Simons: <em>“Epica wordt 20 jaar, dus hoog tijd voor een feestje! We kunnen ons geen betere locatie voorstellen dan het legendarische 013 in Tilburg, waar het 20 jaar geleden allemaal begon voor ons. We zijn er klaar voor om een episch verjaardagsfeest met onze fans te vieren, en kunnen niet wachten om weer op het podium te staan. De ‘20th Anniversary Show’ gaat er in ieder geval één worden om nooit meer te vergeten. Wie onze recente DVD evenement ‘Ωmega Alive’ heeft gezien kan zich er wel een voorstelling bij maken.”&nbsp;</em>Niet alleen het nieuwe materiaal zal centraal staan; verwacht een setlist met songs uit Epica's 20-jarige oeuvre, verpakt in een imposante stage setting en prachtige visuals!</p>

<p>En een wel hele speciale support... voordat Epica Epica was, heette ze <strong>Sahara Dust</strong>. En die band keert voor 1x terug naar het podium!&nbsp;</p>