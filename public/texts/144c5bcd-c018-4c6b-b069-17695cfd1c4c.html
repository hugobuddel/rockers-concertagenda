
                    <p><strong>Twee van de grootste Scandinavische melodische death metal bands hebben de handen in een geslagen voor een gigantische tour waarbij ze Haarlem niet overslaan. De ‘Godfathers of Gothenburg metal’&nbsp;Dark Tranquillity&nbsp;gaan namelijk op pad met de Finse strijders in&nbsp;Ensiferum.</strong></p>
<p>Begin jaren negentig staat&nbsp;<strong>Dark Tranquillity</strong>&nbsp;aan de wieg van de melodische death metal uit Zweden, in het bijzonder uit Gothenburg. Ze staan aan het roer van een scene die tevens bands voortbrengt als At The Gates en In Flames. Allen worden&nbsp;gekenmerkt door de brute death metal sound, die gecombineerd wordt met aanstekelijke gitaarmelodieën. Platen als het debuut ‘Skydancer’ en zeker opvolger ‘The Gallery’ worden als klassiekers in het genre beschouwd. Maar ook het meest recente studioalbum ‘Moment’ mag er zijn. Op het eerste gehoor klinkt de plaat misschien als de zoveelste ronde van Dark Tranquilllity, maar dat is het zeker niet. Duik er dieper in, en laat je betoveren door deze zoveelste meesterlijk platen van de Zweden.</p>
<p>Zwaardzwaaiers&nbsp;<strong>Ensiferum&nbsp;</strong>maken er overal waar ze komen een feestje van. Sinds 1995 staat de groep garant voor epische, melodische en af en toe folky death metal waarbij de daden van woeste Noormannen worden bezongen. Wat dat betreft weten de Finnen van wanten en dat is op het meest recente album ‘Thalassic’ niet anders.&nbsp; Singles ‘Rum, Women, Victory’, ‘Andromeda’ en ‘Run From The Crushing Tide’ laten een band in topvorm horen, ondanks de pandemie. Wij kunnen niet wachten om deze tracks samen met publieksfavorieten als ‘In My Sword I Trust’ en ‘Lai Lai Hei’ met gebalde vuist keihard mee te zingen.</p>

        
                    <br>
            <a href="https://www.darktranquillity.com" target="_blank" rel="noopener">Bezoek de website</a>
            