<p>Het Amerikaanse Devil Master is in staat zelfs de meest toegewijde satanisten te verrassen. Deze vierkoppige black metal-band wordt aangedreven door hardcore en death rock, en weet satanisme op een humoristische wijze te benaderen. De invloeden van rituele magie waren nooit zo prominent aanwezig als op het album ‘Ecstasies of Never Ending Night’, dat in 2022 is uitgebracht.&nbsp;Lamp of Murmuur heeft zich op de kaart weten te plaatsen met bezwerende, rauwe black metal. Van de rauwe, lo-fi benadering van de begintijd tot aan de meer recente invloeden van goth- en postrock. Vorig jaar heeft dit project uit Californië een eerste Europese verschijning gemaakt op Roadburn, dit jaar komt Lamp of Murmuur naar EKKO met het nieuwe album ‘Saturnian Bloodstorm’ op zak.</p>