
                    <p><strong>Escuela Grind is een Amerikaanse grindcore act dat alles in zich heeft wat het genre definieert en meer. Het powertrio staat namelijk garant voor korte, furieuze songs, gevuld met ratelende blastbeats, zieke riffs en uitzinnige vocalen. Bovenal staat Escuela Grind voor liefde en willen ze eenheid bevorderen, ondanks dat ze klinken alsof ze een mens in stukken scheuren.&nbsp;</strong></p>
<p>Deze instelling is doorweven op het meest recente album ‘Indoctrination’ uit 2020; een zinderende plaat die vol staat met 17 compacte songs met titels als, ‘These Insects Lived As Men’, ‘A Ladder of Seven Rounds’, en ‘Zalongo’. Drie songs die ook zijn uitgebracht als één legendarische videoclip waar The Sims en Evil Dead in samenkomen.</p>
<p>In andere woorden, Escuela biedt een rauwe en tot op het bot uitgeklede vorm van grindcore, volledig volgens de woordenboekdefinitie, waarbij de beginselen en bouwstenen van het genre worden gedestilleerd tot een rechttoe rechtaan voorbeeld zonder franjes. En wat is dat lekker!</p>
<p><i>Extra informatie<br>
</i>Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>
<p>&nbsp;</p>
<p>&nbsp;</p>

        
                    <br>
            <a href="https://escuela-grind.com/" target="_blank" rel="noopener">Bezoek de website</a>
            