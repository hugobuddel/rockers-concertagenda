<p>De oorspronkelijk singer/songwriter en gitarist van The Stranglers - <strong>Hugh Cornwell</strong> komt naar De Pul! The Stranglers maakte furore in de punkscene van de jaren 70 en 80. Als frontman was Cornwell toch wel de muzikale drijvende kracht achter de band. Zo was hij de belangrijkste songwriter van de meest memorabele muziek van de band. Denk daarbij aan hun debuut ‘Rattus Norvegicus’ uit 1977. Maar ook meer vervolgalbums ‘No More Heroes’, ‘Black and White’ en ‘The Raven’, die Cornwells status als een unieke songwriter en musicus bevestigen.<br>
<br>
In 1990 stapte Cornwell uit de band en gaat hij solo verder. Vele albums volgen. Zo bracht Hugh in 2016 ‘This Time It’s Personal’ uit met punkdichter John Cooper Clarke, die bestaat uit hun onnavolgbare kijk op liedjes die hun jeugd hebben gevormd. Critici verklaarden het een muzikaal meesterwerk.&nbsp;Op zijn negende soloplaat Monster (2018) schreef hij over de idolen die zijn leven vormden en beïnvloedden, waaronder La Grande Dame, een lied opgedragen aan zijn moeder. Na ‘Monster’ (2018) keert Hugh Cornwell terug met nieuwe solo werk met de plaat 'Moments of Madness', dat in oktober van dit jaar uitkomt. Op dit nieuwe album bewijst Cornwell dat hij de ultieme dichter van het punktijdperk is met scherpe en geestige observaties. Verwacht veel goede oude punk in deze full band show!<br>
<br>
Hugh Cornwell zal twee sets spelen. Set 1 met solo materiaal inclusief tracks van 'Moments of Madness' en set 2 met Stranglers werk.<br>
<br>
<strong>Support: Light By The Sea</strong><br>
Hoewel het bouwen van een tijdmachine onmogelijk lijkt, weet Light By The Sea het concept na te bootsen met zijn sound. Omringd door hun favoriete platen in hun kleine appartement, wisten Davy Knobel en Eszter Anna Baumann geïnspireerd te raken en hun eigen nummers te schrijven. Met producer Eddy Bopp brachten ze het ‘vergeten geluid’ terug en imponeerden ze internationale media. De samenwerking tussen de Nederlander en Hongaar bracht elementen van het Oosten en Westen samen in unieke producties.</p>
<div class="video-wrap">
<div class="videowrapper"><iframe width="560" height="349" src="https://www.youtube.com/embed/6ZGwB_umh7w?rel=0" frameborder="0" allowfullscreen=""></iframe></div>
</div>