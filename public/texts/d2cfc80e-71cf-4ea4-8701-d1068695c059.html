<p></p>
<p>Met leden van o.a. SUMAC, Cave In, Zozobra, Converge en nog veel andere bands, kunnen we hier&nbsp;toch echt wel over een supergroep spreken. <em>"But instead of making shitty records like other 'supergroups', Old Man Gloom actually makes great ones."</em> aldus de bio van de&nbsp;band. En dat is correct. <strong>Old Man Gloom</strong>&nbsp;zoekt al meer dan 20 jaar de grenzen van de sludge op. Noise, ambient, drones, shoegaze, elke afslag naar links die de band kan nemen, hebben ze wel een keer gepakt. Het levert een rijk oeuvre op met geweldige Seminars, zoals ze het zelf noemen. De band maakte diepe indruk op de Main Stage van Roadburn in 2019 (later ook op plaat uitgebracht en te verkrijgen via Bandcamp). Vanavond keren ze terug naar de intiemere Next Stage. Gloom is all! All is Gloom!</p>
<p>Fijne supports ook. Onze favoriete muzikale kameleon <strong>Dead Neanderthals</strong>&nbsp;is van de partij. Ooit begonnen als free-jazz duo, maar tegenwoordig maken ze gewoon wat ze op dat moment zelf willen maken. Post-metal, drone (metal), (dark) ambient, krautrock, je weet nooit waar ze nu weer mee gaan komen. De Zwitserse drone act <strong>strom|morts</strong>, met leden van Knut en Abraham,<strong></strong>&nbsp;opent.&nbsp;</p>
<p></p>