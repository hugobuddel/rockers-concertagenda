
					<p><strong>Black Pumas komt op zondag 26 juni 2022 naar AFAS Live! De Amerikaanse psychedelische soulband bracht in 2019 hun debuutalbum Black Pumas uit en speelde al 6 uitverkochte shows in Nederland. Ze nemen deze avond Seratones mee als support act, dus dat belooft nog meer goeds! </strong><strong>De resterende tickets voor dit concert zijn vanaf donderdag 16 december om 10:00 verkrijgbaar via </strong><a href="https://hes32-ctp.trendmicro.com/wis/clicktime/v1/query?url=https%3a%2f%2fwww.blackpumaslive.nl&amp;umid=804fbc2b-f99b-48f3-b789-f3dfaaad4b45&amp;auth=2e081a06b134d9fb134d54f474b49828f3b2d596-38d5e620cedb057a29239fd828c53f35372c0fe0" target="_blank" title="https://www.blackpumaslive.nl/"><strong>www.blackpumaslive.nl</strong></a></p>
<p>Black Pumas werd eind 2017 opgericht door straatmuzikant Eric Burton en gitarist Adrian Quesada, die met zijn vorige band Grupo Fantasma al een Grammy op zijn naam had staan. Een bijzondere, ongeplande kennismaking, waarbij Burton voor Quesada door de telefoon zong, veranderde al snel in een succesverhaal. Met slechts twee nummers uit, ‘Black Moon Rising’ en ‘Fire’, besloot het duo hun muziek al live te gaan spelen. Bij het eerste optreden werd gelijk duidelijk dat de chemie tussen Burton en Quesada op het podium speciaal en uniek is. In hun woonplaats Austin stonden ze al snel bekend om de sensationele liveshows, waarbij ze het publiek compleet meenemen in de muziek. </p>
<p>Black Pumas wil met hun muziek niet zomaar de soul van de jaren zeventig weer tot leven te laten komen, maar ook de invloed uit hiphop laten horen. Een heuse “James Brown meets Wu-Tang Clan”. De zachte maar rauwe soulstem van Burton is een bijzondere combinatie met het psychedelische gitaarspel van Quesada. </p>
<p>In juni 2019 bracht Black Pumas hun veel geprezen gelijknamige debuutalbum uit. Hiermee wisten ze te bewijzen dat het geluid van de liveshows ook op de plaat goed overkomt. Het was een succesvol eerste jaar voor de band. Zo ontvingen ze een Grammy-nominatie voor Best New Artist (naast grote namen als Billie Eilish en Lizzo) en waren meerdere tours in Noord-Amerika en Europa uitverkocht. </p>
<p>Het debuutalbum was ook in Nederland zeer succesvol. Het NRC noemt ze “de heetste soulband van het moment”. Ook Het Parool noemde het album “overdonderend” en ‘'een album wat je steeds opnieuw wilt beluisteren’'. In november was Black Pumas te gast bij De Wereld Draait Door, waar ze hun grootste hit ‘Colors’ speelden. Dat optreden leidde tot hun doorbraak bij het Nederlandse publiek. De band verkocht voor hun shows in de Nederlandse poppodia in totaal meer dan 6000 tickets in minder dan 6 maanden tijd. Elke show brengt de band een fantastische energie met zich mee en weet het publiek daar keer op keer in mee te nemen. Ook het concert in AFAS Live belooft spectaculair te worden. </p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="vertical-align: middle; cursor: pointer; max-width: 100%; height: auto;"></a></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
				