<!-- wp:paragraph -->
<p><strong>What’s my age again? Laat die emolok maar weer groeien en heb een breakdown over de keuze tussen Vans of Converse All Stars, want het is met EMO58 tijd voor een emorevival én wel op Kerstnacht!</strong></p>
<!-- /wp:paragraph -->
<!-- wp:paragraph -->
<p>De tijd van getoupeerd zwart haar, 4 heupriemen om, coontails, depri de moshpit in, ‘rawr xd’ typen op MSN en de muziek van o.a. onze aller helden My Chemical Romance, Pierce the Veil, Paramore, Fall Out Boy, Black Veil Brides is weer helemaal terug van weggeweest tijdens EMO58!</p>
<!-- /wp:paragraph -->
<!-- wp:paragraph -->
<p>Het Neushoorn Café wordt omgetoverd tot een heuse Emo Night vol deprimerende G-noten, gitaarriffs uit je core memory en hitjes om mee te gillen. Gooi je haar over je voorhoofd, smeer een lading oogpotlood op je oogleden, trek je strakste skinny jeans aan en ga los op dé soundtrack van jouw tienerjaren!</p>
<!-- /wp:paragraph -->
<!-- wp:paragraph -->
<p>*verkleden is niet een must, maar wel leuk.<br>**er zijn verschillende huilhoekjes in het café voor als het je allemaal even te veel wordt.</p>
<!-- /wp:paragraph -->
<!-- wp:paragraph -->
<p><em>Zaal: NH Café | Leeftijd: 18+ (alleen toegang op vertoon van een geldig ID-bewijs) | Grote tassen zijn niet toegestaan:&nbsp;<a href="https://neushoorn.nl/neushoorn/neusregels/">meer info</a></em></p>
<!-- /wp:paragraph -->