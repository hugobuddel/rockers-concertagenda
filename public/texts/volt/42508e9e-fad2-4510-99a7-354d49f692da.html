
    <div class='long-html'>
    <section class='long-html__text'>
    
                          
            <div><h4>In samenwerking met Coma Bookings komt Worst uit Brazil over naar Sittard-Geleen op zaterdag 30 september.</h4>
<p>Met hun vierde plaat “Deserto” onder de arm komt de band uit São Paulo naar Poppodium Volt. De plaat werd geproduceerd, opgenomen en gemixt in hun eigen land door Heros Trench &amp; Rodrigo Oliveira bij Dharma Studio’s en gemasterd in Zweden door niemand minder dan Gustav Brunn bij GG All-in Studio.</p>
<p>Op de plaat strijden ze tegen hun innerlijke demonen, diegene van dagdagelijkse aard maar ook diegene in hun eigen ziel. Ze doen dit in hun eigen taal, Portugees, maar ook in het Engels. Een tweestrijd die duidelijk te horen in de tracks.</p>
<p>Worst gaat op wereldtournee en neemt een aantal vrienden mee, daarover later mee!<br>
Voor nu, de ticketverkoop start vandaag en zoals zij schrijven<br>
“Difference stand up! São Paulo, Brazil stand up!”</p>
<p><strong>We hebben drie geweldige supports gevonden om deze avond extra te laten knallen. Vanaf 19.30 geniet je van Get Some (NL), Ammo (NL) en This is not yours (BE).</strong></p>
<p>Get Some is niet voor de zwakke harten onder ons, ze serveren je een portie stevig gevulde hardcore. “No BS” attitude, compromisloos en walst over je heen voordat je kan vragen voor meer. Na hun debuut EP uit 2018 op WTF Records brengt de band je nu een full length album “And Then You Die”.</p>
<p>Ammo hoeven we natuurlijk weinig over te zeggen, alom gekend. Terug naar de 90’s rapcore in de lijn van E.Town Concrete, Biohazard en Son Skam. Met (ex) leden van Pikkatrillaz, Downshot, Reverse the Flow, Point Break, Gombe &amp; Superior met een special guest optreden van ghettometal rapper Daniel Gun.</p>
<p>This is Not Yours is een nieuwkomer uit Belgishce scene. Hun eerste album kwam afgelopen winter uit.</p>
</div>
      
                                  
    </section>
    <section class='long-html__music-videos'><div class='iframe-wrapper-152px'><iframe class="" title="Worst" loading="lazy" src="https://open.spotify.com/embed/album/5ENYTHgrUM96QAZaZr1W1r?utm_source=generator"></iframe></div></section>
    
    </div>
  