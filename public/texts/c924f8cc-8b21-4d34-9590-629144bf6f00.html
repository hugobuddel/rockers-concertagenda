
<p class="intro"><strong>Weer een nieuwe editie van Metal Dive-In staat voor je klaar in Duycker. Onze gastprogrammeur Benny van den Dam heeft voor deze editie weer drie metalacts weten te strikken. Deze keer staan Vexation, Black Knight &amp; Lord Volture op het podium.</strong></p><p><strong><em>Lord Volture</em></strong> is een Nederlandse heavy metal band in de traditie van bands als Judas Priest, Iron Maiden en Iced Earth. Sinds de oprichting in 2010 is de band uitgegroeid tot een bekende naam in het internationale metalcircuit en hebben zij het podium gedeeld met artiest als Primal Fear, Firewind en Blitzkrieg. Met een nieuwe line-up oogt Lord Volture scherper dan ooit en is klaar om je weg te blazen met hun pure, ongepolijste heavy metal.</p>
<p>Als sinds 1981 gaat <strong><em>Black Knight</em></strong> rond in de Nederlandse metal scene met als hoogtepunten optredens op o.a. het Duitse Swordbrothers Festival en support shows voor Sabaton en Annihilator. Met 3 albums en een re-issue van debuut album ‘’Tales From the Darkside’’ op zak maakt Black Night zich klaar voor een knallende set in Duycker.</p>
<p><em><strong>Vexation</strong></em> is de enige echte 80s metal band met de sound van bands als Saxon, Iron Maiden, Metallica en Motorhead in hun eigen gerijpte geluid zoals alleen zij dat kunnen. Een muur van geluid en veel tempowisselingen kun je verwachten. Op dit moment is Vexation bezig met het opnemen van een nieuw album, dat hopelijk nog in 2022 uitgebracht kan worden.</p>
<p><strong><em>*Poppodium Duycker is sinds 21 november 2021 cashless en verkoopt sindsdien ook geen munten meer. De mogelijkheid om de oranje/gele munten alsnog in te leveren bestaat tot 1 januari 2023. Dit kan tijdens shows in Poppodium Duycker of in Duyckercafé.</em></strong></p>
