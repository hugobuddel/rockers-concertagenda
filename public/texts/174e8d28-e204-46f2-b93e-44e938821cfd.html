<p><strong>Een golf van metal raast zich door Patronaat tijdens ‘The Great Belgian Trendkill’ co-headline tour van Cobra The Impaler, Bark en Hippotraktor. Met deze tour vernoemd naar de albumtitel ‘The Great Southern Trendkill’ van Pantera zetten deze drie riffende metalbands uit België zich af tegen de mainstream. </strong></p>
<p>Met sterke signalen van de New Wave of American Heavy Metal, smeedt <strong>Cobra The Impaler</strong> fijne grooves en pittige gitaarleads samen met betoverende zuivere vocale harmonieën en vlijmscherpe kreten. Moeiteloos vloeiend van halsbrekende riffs naar smaakvolle melodieuze breaks, maakt de band sterk gebruik van stilistische elementen uit groove, thrash en klassieke heavy metal. </p>
<p>Door de grote, pakkende riffs en het ritmische kunnen van Gojira te combineren met de meedogenloze maar even groovende complexiteit van Meshuggah, levert <strong>Hippotraktor</strong> een overweldigende geluidservaring waarbij de luisteraar gevoelens krijgt die herkenbaar zijn, met een intensiteit die meer dan levensgroot lijkt. <strong>BARK</strong> is de roedel Antwerpse zwerfhonden van extreem geluid. Aanstekelijke vuile riffs en een stem die je speakers uit elkaar scheurt. Ze serveren hun deuntjes rauw, gruizig en donker!</p>