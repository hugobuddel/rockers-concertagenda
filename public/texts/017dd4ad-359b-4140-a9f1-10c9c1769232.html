<!-- wp:paragraph -->
<p><strong>In your face, hard en energiek. Vrijdagavond 16 juni word je wakker geschud door punk van Abdomen en Paracetamøl. Beide bands zijn meedogenloos, dus oordoppen mee en beuken maar!</strong></p>
<!-- /wp:paragraph -->
<!-- wp:paragraph -->
<p><strong>Abdomen</strong><br>Drie eigenzinnige Friezen die worden beschreven als punk, garage en grunge: noem het zoals je wilt. Genres zijn niet belangrijk, gehoorbescherming wel. Liveshows zijn energiek, buitensporig, theatraal, chaotisch en ondefinieerbaar, maar vooral heel puur en hard.</p>
<!-- /wp:paragraph -->
<!-- wp:paragraph -->
<p>De garagerockband timmert hard aan de weg: debuutalbum ‘Emetophobia’ werd uitgebracht in september 2018 en in oktober 2019 verscheen een EP getiteld ‘Rash’. Achter de schermen is de band druk bezig met het produceren van een genadeloze bak herrie voor het tweede album. Live verdient Abdomen zijn strepen door te spelen als support voor bands als Ex-Cult en Bad Breeding, op te treden op Popronde en Eurosonic en shows te geven in het Verenigd Koninkrijk en Noorwegen. Door de vele live ervaring, heeft Abdomen inmiddels nog weinig tot geen introductie nodig.</p>
<!-- /wp:paragraph -->
<!-- wp:paragraph -->
<p><strong>Paracetamøl</strong><br>De Arnhemse garage-postpunkband Paracetamøl ontstond in 2019 vanuit de liefde voor bands als METZ, Oh Sees, Ty Segall en Ex Cult: rauw, opwindend, oprecht en energiek. Op het podium is dit viertal een uitermate intense beleving: duister, hard, venijnig en intens.</p>
<!-- /wp:paragraph -->
<!-- wp:paragraph -->
<p>Live weet het viertal telkens te imponeren met meedogenloze shows waarbij er binnen een krachtveld van gitaar en uitgeblafte vocalen toch ruimte is voor nuance in de vorm van creatieve riffs en structuren. Paracetamøl produceert een afwisselend geluid zonder de garagepunk los te laten. Al eerder speelde de groep Popronde 2019, Noorderslag en Zwarte Cross faliekant plat. Nu is het de beurt aan het Neushoorn Café!</p>
<!-- /wp:paragraph -->
<!-- wp:paragraph -->
<p><em>Zaal: NH Café</em></p>
<!-- /wp:paragraph --><div class="responsive-embed" style="margin-top: 2rem"><iframe title="Abdomen - Anger Issues (Official video)" width="1778" height="1000" src="https://www.youtube.com/embed/XVgHl0EzV78?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div>