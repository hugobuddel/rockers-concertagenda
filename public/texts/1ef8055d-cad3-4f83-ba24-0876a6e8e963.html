
				<p>Al vanaf het eerste begin hadden we de meerwaarde van de satijnzachte popmuziek met scherpe twangy randjes van Widowspeak in de smiezen. In november 2017 waren we al getuige van deze bijzondere band rondom de geliefden Molly Hamilton en haar vriend Michael Stasiak en hun fenomenale liveshows. Inmiddels bijna vijf jaar verder begint Widowspeak langzamerhand een gevestigde naam te worden. Volkomen terecht want de prachtige liedjes van Widowspeak waar echos van zowel Mazzy Star als Chris Isaac in doorklinken zijn werkelijk om door een ringetje te halen.<br>
Vijf studioalbums heeft de band nu op haar naam staan waarvan The Jacket de laatste is. Het prachtige kwaliteitslabel Captured Tracks tekent voor alle releases van de band en dat zou de kenner genoeg moeten zeggen. Op naar de grote doorbraak, deze band verdient het.</p>
<p>Opener is singer-songwriter en multi-instrumentalist Macie Stewart, tevens de helft van het Amerikaanse duo Ohmme. Solo brengt ze introspectieve, betoverende psych-folk met een barok kantje. Haar debuutalbum ‘Mouth full of glass’ verscheen in 2021 op Full Time Hobby.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Widowspeak - The Jacket (Official Video)" src="https://www.youtube.com/embed/IV2Gevcylbc?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid0" id="player_1"></iframe></div></div>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Mouthful of Glass - Macie Stewart [Official Video]" src="https://www.youtube.com/embed/VI1yjCTFx4w?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid1" id="player_2"></iframe></div></div>
<p>&nbsp;</p>
			