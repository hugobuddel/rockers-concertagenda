<p>Het laatste optreden in Paradiso van Yeah Yeah&nbsp;Yeahs is alweer 10 jaar geleden, maar nu keert het energieke trio weer terug naar Amsterdam voor een concert. Album 'Cool It Down' van afgelopen jaar is de opvolger van 'Mosquito' uit 2013 en wist hoge ogen te gooien bij critici. In de beginjaren '00 brak de band door in de indierockscene van New York door hun uitzinnige optredens met Karen O als frontvrouw en door&nbsp;optredens met The Strokes en The White Stripes, zoals ook te zien in de onlangs verschenen muziekdocumentaire 'Meet Me In&nbsp;The Bathroom'. </p>