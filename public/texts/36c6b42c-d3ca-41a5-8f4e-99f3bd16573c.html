<div class="labels col-100">
</div><div class="col-100 margin-t-sm"><p>Post punk maakt tegenwoordig een onwaarschijnlijke comeback waarbij bands als Fontaines D.C., The Murder Capital, Dry Cleaning en ,,,het genre misschien wel populairder dan ooit maken. Tijdens de eerste golf waren Joy Division, The Cure, U2 en Simple Minds de grote namen die op de covers van de magazines prijkten maar iedereen die destijds wat verder de muziek indook stuitte als snel op de kwaliteit van The Sound, Sad Lovers &amp; Giants en The Chameleons en die laatste band is op 15 juni te zien in Enschede en dat is een aanrader voor iedereen die het genre vroeger en nu waardeert.</p>
<p>Met een significant vloeiender en meer op sfeer gericht geluid onderscheidt The Chameleons zich. Debuut Script of the Bridge is een vaak over het hoofd gezien meesterwerk waarop vanaf majestueuze opener Don’t Fall geen zwakker broeder te vinden is. Samen met opvolgers What Does Anything Mean. Basically? en derde langspeler Strange Times creëert The Chameleons een soort heilige drie-eenheid waarbij muziek en zang van Mark Burgess naadloos op elkaar aansluiten qua melancholie en zeggingskracht.</p>
<p>Na deze eerste drie albums leidt een combinatie van factoren, maar vooral het plotselinge overlijden van vriend en manager Tony Fletcher, tot het uiteenvallen van de band in originele bezetting. Er volgt een reünie, nieuw materiaal en de wegen van de leden scheiden zich ook weer. Zanger-bassist Mark Burgess en Reg Smithies, die ook verantwoordelijk is voor veel van het zeer herkenbare artwork van de band, pakken in 2021 de draad weer op. De hernieuwde interesse voor het genre dat The Chameleons mede hebben vormgegeven zorgt voor een meer dan terechte herwaardering voor misschien wel de meest onderschatte band die Manchester ooit heeft voortgebracht.</p></div><div class="col-100">
<a href="https://www.facebook.com/events/764855724977376" target="_blank" class="button button--icon button--rsvp margin-b-md padding-sm"><i class="fab fa-facebook-f" aria-hidden="true"></i>&nbsp;&nbsp;I'm going</a>
</div><div class="col-100">
<a href="/umbraco/Surface/CalendarSurface/DownloadiCal/37350" target="_blank" class="button button--icon button--rsvp
margin-b-md padding-sm"><i class="far fa-calendar-alt" aria-hidden="true"></i>&nbsp;&nbsp;&nbsp;Voeg toe aan kalender</a>
</div><div>
<ul class="margin-0 padding-0 margin-b-md list--no-bullets list--social">
<li><i class="fas fa-globe-americas" aria-hidden="true"></i><a href="https://thechameleonsofficialonlinestore.bigcartel.com/?" target="_blank">Website The Chameleons</a></li>
<li><i class="fab fa-facebook-f" aria-hidden="true"></i><a href="https://www.facebook.com/profile.php?id=100044222090079" target="_blank">Facebook The Chameleons</a></li>
</ul>
</div><div class="spotify margin-t-sm margin-b-md hide-on-desktop">
<iframe src="https://open.spotify.com/embed?uri=https://open.spotify.com/artist/4HLWX9kzfraiCsTvrxJEXm?si=j5kaUKWiSci9lsW0VxP9sQ" width="100%" height="380" frameborder="0" allowtransparency="true" allow="encrypted-media"></iframe>
</div>