
                

                <!-- wp:paragraph -->
<p><strong>Vanavond geen hipsterklanken, maar gewoon old school recht-toe-recht aan metal in het Neushoorn Café. Pak dat vale afgedragen shirt uit je kast en kom vrijdagavond 28 oktober genieten van metalbands O.L.T.A.S, Razorblade Messiah en Pander.</strong></p>
<!-- /wp:paragraph -->

<!-- wp:paragraph -->
<p><strong>O.L.T.A.S</strong><br>Doom metal waar death metal doorheen sijpelt. Melodieus waar nodig en opgefrist door old school thrash riffs. Dat is O.L.T.A.S. Met een geschiedenis in bands als Mordacious, Faces of Faith en Pander en een duidelijke visie op wat de wereld mist, begon de reis van de bandleden in 2017. Door het samenvoegen van creatieve energie en uiteenlopende muzikale invloeden, ontstaat muziek met een duidelijke intentie. Dit is ook zeker terug te horen in hun EP 'Illusion of Control'. O.L.T.A.S staat voor Our Light Tells A Story en dat is ook wat je deze avond van de band kan verwachten.</p>
<!-- /wp:paragraph -->

<!-- wp:paragraph -->
<p><strong>Razorblade Messiah</strong><br>Deze 4-koppige old school metalband uit Rotterdam wordt vooral beïnvloed door de grote thrashers uit de jaren ʼ80, met een vleugje heavy-, speed- en power metal. Pompende ritmes, scheurende leads en verpletterende vocalen, overgoten met een sausje van agressie en melodie, dat is waar Razorblade Messiah voor staat. Verwacht geen genade bij het bezoeken van hun show.</p>
<!-- /wp:paragraph -->

<!-- wp:paragraph -->
<p><strong>Pander</strong><br>Pander brengt je zwaarbeladen, vuige klanken. In de nazomer van 2017 ging de band van een vierkoppige formatie over naar een drietal. Een verandering van sound hield een toename in van nog meer dikker gelaagde, ruw schurende riffs. Ze spelen songs die doortrokken zijn van een broeierige spanning, donkere en psychedelische sferen kennen, en tekstueel bepaalde stevig kritische noten slaken over ons bestaan en het menselijk gedrag.</p>
<!-- /wp:paragraph -->

<!-- wp:paragraph -->
<p>Zaal: NH Café</p>
<!-- /wp:paragraph --><div class="responsive-embed" style="margin-top: 2rem"><iframe title="Oltas -  Embrace..." width="1778" height="1000" src="https://www.youtube.com/embed/XeGgW3zgNow?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div>            