<p>Omdat jullie zo <em>hypa hypa</em> waren voor de show op <a href="https://www.013.nl/programma/7227/electric-callboy" target="_blank">01 maart</a>&nbsp;en deze binnen no-time uitverkocht heeft Electric Callboy besloten om nog een extra show bij ons toe te voegen aan hun tour!</p>
<p>Met fris gestylde mullets en snorren zetten de jongens van de Duitse metalcore band <strong>Electric Callboy</strong> (voorheen bekend als Eskimo Callboy) het pedaal op vol gas en vieren ze een kleurrijk metalcore feest. Dit is een ware kermis, een suikerspin, een achtbaan! De single 'Hypa Hypa' schoot in recordtijd door het dak en kan inmiddels rekenen op miljoenen streams. Van galopperende Berlijnse cowboys tot retro disco beats, Electric Callboy weet de grenzen van electronicore te verleggen in zowel hun muziek als verschijning. Duitse fans hoopten op Electric Callboy als inzending voor het Eurovisie Songfestival, wat de jongens alleen maar meer bekendheid op leverde. Helaas geen Songfestival, wel een tour langs de grootste zalen van Europa. "<em>So everybody put your hands straight up /&nbsp;Tonight is the night!!"</em></p>
<p>Als Special&nbsp;Guest komt&nbsp;één van de hardst rijzende sterren in de post-hardcore scene: <strong>Holding Absence</strong>. Oke, <em>bear with us</em>, want deze emocore band is behoorlijk wat serieuzer van toon dan Electric Callboy, maar de Welshmen worden door o.a. Kerrang en Rock Sound genoemd als één van de acts om in de gaten te houden voor de toekomst. Daarnaast staan ze net als de headliner van vanavond bekend om hun goede liveshows, waarbij zanger Lucas Woodland de hoge emo-vocalen zonder moeite haalt. Mis ze niet!</p><p>De support wordt verzorgd door&nbsp;het Berlijnse <strong>Future Palace</strong> mee. Dit trio maakt post-hardcore muziek met invloeden uit de alternatieve rock waar je prima op kunt headbangen. </p>