<div class="long-html">
  <section class="long-html__text">
    <div>
      <p>
        Batmobile wordt in 1983 opgericht en speelt rockabilly in de hoogste
        versnelling en met de hardste punch. De band is altijd trouw gebleven
        aan de oorsprong, nooit bang voor vernieuwing. In 2023 viert Batmobile
        de 40e verjaardag met een nieuw album ‘Brace For Impact’ en een aantal
        exclusieve release shows. Zet je dus maar schrap!
      </p>
    </div>
    <p>
      Rockabilly-band Batmobile wordt in 1983 opgericht door Jeroen Haamers,
      Johnny Zuidhof en Eric Haamers. Het debuutalbum in 1985 leidt tot
      internationale erkenning. De tweede helft van de jaren tachtig en de
      eerste helft van de jaren negentig staan in het teken van toernees door
      West-Duitsland, Frankrijk, Japan, Spanje, Zwitserland, Oostenrijk en
      Engeland, onder meer in de tempel van de neobilly: KlubFoot in
      Londen.&nbsp;
    </p>
    <p>
      Er volgt meer. Batmobile doet een ‘Jukebox Tour’, er verschijnt een
      Japanse ‘Tribute To Batmobile’, er zijn optredens in Nederland, België,
      Duitsland, Frankrijk, Spanje, Japan, Zweden, Zwitserland, Italië,
      Oostenrijk, Finland, Brazilië en Amerika, een splitalbum met die andere
      Nederlandse “bastards of rock-'n-roll” Peter Pan Speedrock,
      televisieoptredens, een live DVD en natuurlijk nieuwe muziek.
    </p>
    <p>
      Nu, 40 jaar later en nog altijd in de originele bezetting, is Batmobile
      een wereldwijd opererende rock-'n-rollmachine. Het 40e levensjaar wordt
      gevierd met een 15e album met als titel ‘Brace For Impact’ en een aantal
      exclusieve release shows. Zet je dus maar schrap voor een feestje, want
      daarop moet gedronken worden met grote hoeveelheden BatmoBeer, dat we
      tijdens de relsease show gul zullen schenken!
    </p>
  </section>
  <section class="long-html__music-videos">
    <div class="iframe-wrapper-16-9">
      <iframe
        width="560"
        height="315"
        frameborder="0"
        allow="autoplay; encrypted-media"
        allowfullscreen=""
        src="https://www.youtube.com/embed/Wj3DxA5TvzA?rel=0"
        data-gtm-yt-inspected-7="true"
      ></iframe>
    </div>
  </section>
</div>
