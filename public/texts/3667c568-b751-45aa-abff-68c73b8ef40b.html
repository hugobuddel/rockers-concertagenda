<div class="grid"> <div class="text col-8-12 push-2-12 md-col-10-12 md-push-1-12 sm-col-1-1 sm-push-0"> <div class="intro-bold"> <p>Zoals gebruikelijk staat onze donderdagavond in het teken van livemuziek. Maar op de vierde donderdag van de maand pakt het café van C. extra uit. Bij Bier &amp; Bands wordt de livemuziek gekoppeld aan een toepasselijke brouwer die een tap-takeover zal verzorgen. Want laten we eerlijk zijn; livemuziek en speciaalbier zijn dé perfecte match! Voor deze editie van Bier &amp; Bands nodigen we Huisje Boompje Bandje uit. De brouwer die de tap-takeover verzorgt is K.E.G.S.</p> </div> <p><strong>Huisje Boompje Bandje</strong> maakt Nederlandstalige punkrock-met-een-contrabas. Onder invloed van o.a. psychobilly, ska, pop en Slavische volksmuziek verveelt hun set geen moment! Dankzij een combinatie van meezingrefreintjes, een schaamteloze oprechtheid en de alledaagsheid van het Nederlands weten ze vooralsnog ieder publiek met zich mee te krijgen. Na een reeks enthousiast ontvangen optredens in de kroegen van Haarlem, een korte pandemie, een benefiet in het Patronaat en een Koningsdagshow voor breed publiek zijn ze nu klaar voor Huisje Boompje Feestjes door het hele land!</p><p><strong>K.E.G.S.</strong> staat voor Kwaliteit, Educatie, Geestverruiming en Smaak. K.E.G.S. biedt ingenieuze bieren craft bieren met onderscheidende smaken gepaard met een verrijkende ervaring van bierige kennis. Opgericht door wetenschapper en gist fanaat Sacha en thuisbrouwer en chef-kok Timothy.</p> </div> </div>