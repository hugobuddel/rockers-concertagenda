
                <div class="island island-light is-pulled-up">
                    <div class="wysiwyg" property="description">
                        
                                                            <p><strong>Henny Vrienten Tribute: een reggae saluut door Rootsriders</strong></p>
                            
                            <p>Rootsriders komen naar Eindhoven om een laatste muzikale groet aan de onlangs overleden Doe Maar frontman Henny Vrienten te brengen. Om de zanger/bassist/componist te eren voor zijn grote rol in de popularisering van en de erkenning voor reggaemuziek in Nederland, maar natuurlijk ook als afscheid van een jeugdheld. Want net zoals velen, zijn&nbsp;ook de leden van Rootsriders met zijn tijdloze muziek opgegroeid. ''De liedjes van Doe Maar zijn vereeuwigd in het Nederlands collectieve bewustzijn'', zoals de Volkskrant het treffend beschrijft. Voor deze eenmalige show wordt de band bijgestaan door oud-bandlid Tjerk Schoonheim als zanger.</p>
<p>Rootsriders zijn bekend van hun Bob Marley tribute shows waarmee de band met veel succes langs de Nederlandse en internationale podia toeren. Begin dit jaar deden ze mee aan The Tribute van SBS6 waar ze in de finale tot de laatste vier reikten. Het leverde hun een optreden op in een uitverkochte Ziggo Dome.</p>

                                            </div>
                </div>
            