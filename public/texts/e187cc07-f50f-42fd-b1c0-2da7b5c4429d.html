
					
					<p>Ben jij klaar om deze legendarische metal-legende te komen bewonderen in De Pul?! Bekend als 'The German Queen of Metal', heeft de voormalig Warlock-frontvrouw al tientallen solo-albums op haar naam staan en tourt ze al meer dan dertig jaar de hele wereld af. En ja, deze show zal ook een Special Guest optreden hebben!&nbsp;Doro's fantastische verhaal begint in de jaren '80, met de band Warlock en het album 'Burning The Witches' (1983). In 1986 staat de zangeres als eerste vrouw ooit op het 'Monsters of Rock festival in Engeland. In datzelfde jaar staat Warlock in het voorprogramma van Judas Priest en meer iconen volgen, waaronder Ronnie James Dio, The Scorpions en, jazeker, Motörhead. Maar de echte klapper kwam in 1990, toen de zangeres haar self-titled album Doro opnam, geproduceerd door Kiss-mastermind Gene Simmons(!). 'Calling The Wild' (2000) is nog een gigantische stap in haar carrière, dit album heeft de knallers 'Love Me Forever' en 'Alone Again'. Op 2012's "Raise Your Fist" (2012) zijn Motörhead's Lemmy en Ozzy Osbourne's gitarist Gus G te horen. En in 2013 vierde Doro haar 30-jarig jubileum. Nu komt ze met alle kracht van Duitse metal naar De Pul.</p>
                    
                    					
                    					<div class="video-wrap">
                            <div class="videowrapper"><iframe width="560" height="349" src="https://www.youtube.com/embed/tmB5t3S44-E?rel=0" frameborder="0" allowfullscreen=""></iframe></div>
					</div>
                    					
					
					
					
					
					
					
				