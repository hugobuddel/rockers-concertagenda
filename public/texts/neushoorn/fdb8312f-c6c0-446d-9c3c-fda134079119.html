<div class="long-html">
  <section class="long-html__text">
    <!-- wp:paragraph -->
    <p>
      <strong
        >Komt dat zien, komt dat zien: twee tributes aan legendes voor de prijs
        van één! Eenmaal, andermaal…verkocht! aan de persoon met het zwarte
        bandshirt. Chop Suey, ‘s werelds grootste System of a Down tribute band,
        en Machine Ed, een energieke Machine Head tribute band (je verwacht het
        niet!), bundelen hun krachten om een harde, héél harde show te brengen
        naar onze Grote Zaal.</strong
      >
    </p>
    <!-- /wp:paragraph -->

    <!-- wp:paragraph -->
    <p>
      <strong>CHOP SUEY</strong><br />Voor wie niet bekend is met System of a
      Down, een snelle schets: de Armeens-Amerikaanse heavy-metal band veroverde
      eind jaren 90 de wereld met hun maatschappijkritische teksten, excentrieke
      bandleden en energieke sound. De band brak officieel door in 2001 bij het
      grote publiek na de release van hun tweede album ‘Toxicity’, waarop ook de
      single ‘Chop Suey’ is te horen. En laat dat nou precies de naam zijn van
      ‘s werelds bekendste System of a Down tribute band!&nbsp;
    </p>
    <!-- /wp:paragraph -->

    <!-- wp:paragraph -->
    <p>
      Chop Suey wil én zal het stigma rond tributebands verslaan. Na vorig jaar
      een uiterst succesvolle reeks shows te hebben gespeeld, pakt de band het
      dit jaar nog grootser aan met twee grootschalige tours op de planning. De
      bandleden, allemaal deel van andere metalbands, delen hun liefde voor
      System of a Down. De all-star System of a Down tribute band bestaat uit
      leden van DragonForce, Breed 77 en Anti-Nowhere League met charismatische
      vocals van Martin Jackson van de band Confyde. Deze energieke mengelmoes
      gaat tijdens de show langs de eb en vloed van de muziek van System of a
      Down, en dat zónder hun eigen persoonlijkheid te verliezen.
    </p>
    <!-- /wp:paragraph -->

    <!-- wp:paragraph -->
    <p>
      <strong>MACHINE ED</strong><br />Machine Head vergaarde naamsbekendheid
      aan het begin van de jaren 90. De agressieve muzikaliteit van de band
      maakte ze al snel een van de pioniers van de nieuwe golf van Amerikaanse
      heavy metal. De band is nog up en running en heeft inmiddels al tien
      veelzijdige albums uitgebracht. Genoeg inspiratie voor een tribute act dus
      en daar komt ‘Machine Ed’ headbangend om de hoek kijken! Terugkerend na
      een onderbreking van zes jaar, zal de tribute band een verpletterende mix
      neerzetten van echte Machine head-hits en meer obscure songs, voornamelijk
      gefocust op de iconische jaren 90 en 00’s van de band. Met de stem van
      Rich O'Donnell (bekend van Karybdis) grommend door de microfoon kun je je
      klaar maken voor een flinke portie lawaai.&nbsp;
    </p>
    <!-- /wp:paragraph -->

    <!-- wp:paragraph -->
    <p><em>Zaal: Grote Zaal | Type: Staconcert | Garderobe gratis</em></p>
    <!-- /wp:paragraph -->
  </section>
  <section class="long-html__music-videos">
    <div class="iframe-wrapper-16-9">
      <iframe
        title="Chop Suey - UK Tribute to SOAD live"
        src="https://www.youtube.com/embed/fCrU928iqLM?feature=oembed"
        class=""
      ></iframe>
    </div>
  </section>
  <nav class="long-html__social">
    <ul class="long-html__social-list">
      <li class="long-html__social-list-item">
        <a
          href="https://www.facebook.com/events/224320266812855"
          class="long-html__social-list-link"
          target="_blank"
        >
          Evenement
        </a>
      </li>
    </ul>
  </nav>
</div>
