<p><strong>Ministry</strong> heeft, meer dan enige andere band, industrial muziek populair gemaakt door er een grote dosis over-the-top en brullende heavy metal gitaar riffs in te verwerken. Als gevolg daarvan vond hun muziek een thuis bij zowel het metalpubliek als de industrial cult. Dit wil niet zeggen dat Ministry een commercieel of algemeen toegankelijk geluid had: ze waren nog altijd even meedogenloos intens. Oprichter en frontman Al Jourgensen gaf de groep een meer theatrale uitstraling dan andere industrial bands, die eerder karakterloos overkwamen. In de begindagen was Ministry herkenbaar aan het zware synth-pop materiaal dat aansloot bij de nieuwe geluiden en technologie die in de jaren tachtig opkwamen. Naarmate de tijd verstreek, ontwikkelde de band echter ook een harder en meer gestileerd geluid waar de band al snel berucht om werd, zoals te horen op de baanbrekende albums ‘Twitch’, ‘The Land of Rape and Honey’, en ‘The Mind Is A Terrible Thing To Taste’. Ondanks verschillende aankondigingen dat de band uit elkaar zou gaan, ging Ministry door en na 14 jaar mogen we de band terug verwelkomen in onze Main!</p>
<p>En Ministry komt niet met flauwe supports op de proppen:&nbsp;<strong>The 69 Eyes</strong> en <strong>Wednesday 13</strong> komen mee.&nbsp;</p>