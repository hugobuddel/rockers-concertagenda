<p><strong>LORD OF THE LOST </strong>is zo’n band die lastig in een genre te gieten is; de band omschrijft zichzelf als genre-fluïde en laat zich beïnvloeden door elementen van metal, industrial, glam rock en pop. Maar hoe je ze ook wilt classificeren, we zijn blij dat ze voor een exclusieve Nederlandse show in 013 staan! De heren uit Duitsland hebben zichzelf in de afgelopen dertien jaar ingebakken in de top van de heavy scene en blijven zichzelf aan de lopende band opnieuw uitvinden. En met succes! Niet alleen zijn hun studio albums stuk voor stuk met succes ontvangen, ook hun live optredens worden als ongeëvenaard beschreven. Zo goed dat ze o.a. ‘supportact van Iron Maiden’ op hun cv mogen schrijven, dus hou deze rising stars vooral in de gaten. Met nieuw materiaal van de laatste plaat Blood &amp; Glitter (2022) onder de arm, belooft dit een show bomvol energie - eentje waarin je wordt ondergedompeld in de hechte community van LOTL. Een beleving die je niet snel meer zal vergeten, en vanavond is het jouw kans om dit mee te maken in onze Next!</p>