
                

                <!-- wp:paragraph -->
<p><strong>Hellnosrk svartmetall! Een knaller van een black metal package waarbij Taake en Kampfar als co-headliners ook een bezoek aan Neushoorn brengen.</strong></p>
<!-- /wp:paragraph -->

<!-- wp:paragraph -->
<p><strong>Taake</strong></p>
<!-- /wp:paragraph -->

<!-- wp:paragraph -->
<p>Taake is in Leeuwarden allang geen onbekende meer. Van alle internationale metalbands die onze stad een bezoek kwamen brengen gaf Taake waarschijnlijk de meeste Leeuwarder optredens. We zijn dan ook blij dat dit nu voor deze package niet anders is. Het laatste volledige album van de band stamt alweer uit 2017, 'Kong Vinter' bevestigt wederom de reputatie van de mysterieuze oprichter en frontman Hoest, als één van die zeldzame artiesten die erin slaagt de oude Noorse black metal vlam levend te houden. En hij slaagt er niet alleen in om het originele genre levend te houden, hij weet het ook nieuw leven in te blazen door nieuwe en soms verrassende elementen in de muziek van de band te introduceren, terwijl hij er tegelijkertijd voor zorgt dat het nooit die scherpe rand verliest.</p>
<!-- /wp:paragraph -->

<!-- wp:paragraph -->
<p><strong>Kampfar</strong></p>
<!-- /wp:paragraph -->

<!-- wp:paragraph -->
<p>Kampfar bestaat al sinds 1994 en in hun 27-jarige bestaan zijn ze uitgegroeid tot één van die namen die niet meer weg te denken is in de geschiedenis van de Noorse black metal. Zo sleepte de band al eens een Noorse Grammy in de wacht voor het album 'Profan'. Een band over wiens eerste platen tot op de dag van vandaag met eerbied wordt gesproken, misschien geholpen door vooral de undergrond status die ze destijds hadden. Ruim tweer jaar terug verscheen 'Ofidians Manifest', een plaat waarvan de band zelf zegt dat het alles overtreft wat ze eerder hadden uitgebracht.</p>
<!-- /wp:paragraph -->

<!-- wp:paragraph -->
<p><strong>Necrowretch</strong></p>
<!-- /wp:paragraph -->

<!-- wp:paragraph -->
<p>De Franse death/black metal act Necrowretch komt met Taake en Kampfar mee op tour. In 2020 bracht de band hun laatste wapenfeit 'The Ones from Hell' uit via Seasons of Mist.</p>
<!-- /wp:paragraph -->

<!-- wp:paragraph -->
<p><strong>Helleruin</strong></p>
<!-- /wp:paragraph -->

<!-- wp:paragraph -->
<p>Helleruin (met als standplaats Leeuwarden) gaat eerder dit jaar met Taake en Kampfar mee op tournee door Europa. Het was dan ook een voor de hand liggende keuze om deze band te vragen om de avond te komen openen. Vorig jaar werd de eerste full-length 'War Upon Man' met veel lof ontvangen.</p>
<!-- /wp:paragraph -->

<!-- wp:paragraph -->
<p><em>Zaal: Grote Zaal | Type: Staconcert | Garderobe gratis</em></p>
<!-- /wp:paragraph -->            