<p>
  Soen zag in 2010 het daglicht toen ex-Opeth drummer Martin Lopez en
  Sadus/Testament/Death-bassist Steve Di Giorgio (die er inmiddels niet meer bij
  is) samen kwamen om heavy progressieve muziek te maken. Samen met Willowtree
  vocalist Joel Ekelof &nbsp;bracht de band in 2012 hun eerste plaat
  ‘Cognitive’.Met een sound die op het kruispunt zit tussen bands als Opeth,
  Tool en Pink Floyd is dit meer dan geslaagd, maar de band heeft vooral ook een
  spannend eigen geluid.
</p>
<p>
  Afgelopen jaar stond de band ter ere van hun laatste album ‘Imperial’ op onze
  bühne. Een bijzonder album. Naast dat de band hierop experimenteert met een
  nieuw geluid werd de plaat geproduceerd door Iñaki Marconi en gemixt en
  gemasterd door Kane Churko, die heeft gewerkt met onder meer Ozzy Osbourne en
  Bob Dylan. &nbsp;
</p>
<p>&nbsp;</p>
<!--socials moeten toch apart-->
