<div class="lead col-sm-12">
<div class="row">
<div class="content-column">
<p>Nadat de headlineshow van Sanctuary op meerdere malen is verplaatst, staan de Amerikanen dit jaar dan toch echt op Metal Experience Fest V! Deze dag zie je de vetste metalbands in de Grote Zaal en Kleine Zaal, en in het Metalcafé (Foyer) geniet je van speciaalbier terwijl de lekkerste platen worden gedraaid. </p>
</div>
</div>
</div>
<div class="item text col-sm-12">
<div class="row">
<div class="content-column">
<h3>LET OP:</h3>
<ul>
<li>De editie van 2022 <strong>mét Sanctuary</strong>&nbsp;ging niet door. Had jij tickets voor deze editie?&nbsp;<strong>Dan zijn jouw tickets nog steeds geldig voor de editie van 2023.</strong></li>
<li>In plaats daarvan vond vorig jaar '<em>Metal Experience IV - The Heavyweight Light Edition</em>'&nbsp;plaats. Daarvoor zijn toen aparte tickets verkocht. Deze&nbsp;zijn<strong> </strong><strong>niet geldig voor de editie van 2023</strong>.</li>
</ul>
<p>Twijfel je over jouw ticket? Stuur dan een mail met jouw vraag&nbsp;naar info@gebrdenobel.nl.</p>
</div>
</div>
</div>
<div class="item text col-sm-12">
<div class="row">
<div class="content-column">
<h3>Sanctuary (US)</h3>
<p>De Amerikaanse heavy metal band Sanctuary brengt op zaterdag 23 september een exclusieve NL show in de Gebr. De Nobel in Leiden. De band uit Seattle is ontstaan in 1985 en bracht in de beginjaren twee tijdloze albums uit, ‘Refuge Denied’(1988) en ‘Into The Mirror Black’ waarna de band tot 2010 “on hold” stond. In 2014 verscheen het album ‘The Year The Sun Died’ en de band was weer volop op tour. In 2017 sloeg het noodlot toe en overleed frontman Warrel Dane en daardoor nam de band terecht gas terug. Inmiddels is in zanger JosephMichael (o.a. Midnight Reign, Witherfall) een waardige vervanger gevonden en is de band zelfs weer bezig met een nieuw album. Verwacht naast nummers van het laatste album als ‘Arise and Purify’ en ‘Frozen’ oude krakers als ‘Die for My Sins’, ‘Termination Force’, ‘Taste Revenge’ en ‘Seasons of Destruction’. Sanctuary brengt een dik uur van de beste heavy metal uit de gouden jaren naar Leiden, een niet te missen show.</p>
</div>
</div>
</div>
<div class="item text col-sm-12">
<div class="row">
<div class="content-column">
<h3>Halcyon Way (US)</h3>
<p>In het kielzog van Sanctuary brengen we Halcyon Way. De progressieve metal band van gitarist Jon Bodan is afkomstig uit Atlanta, Georgia en is ontstaan in 2001 en bracht tot op heden vier albums uit, het laatste geweldige album ‘Bloody But Unbowed’ verscheen in 2018 via Agonia Records. Halcyon Way is op toer met Sanctuary en levert eveneens een exclusieve NL show af in het Leidse Gebr. de Nobel. Halcyon Way brengt lekkere heavy up-tempo nummers op een wat progressieve leest. Luister eens naar nummers als ‘Web Of Lies’ of het meer recentere ‘Blame’ en je begrijpt dat de band een fijne aanvulling is voor het vijfde Metal Experience Fest.</p>
</div>
</div>
</div>
<div class="item text col-sm-12">
<div class="row">
<div class="content-column">
<h3>Bodyfarm</h3>
<p>De Amersfoortse death metal band Bodyfarm komt terug op het vijfde Metal Experience Fest. In 2019 stond de show in het teken van de nagedachtenis aan medeoprichter Thomas Wouters die dat jaar veel te jong overleed. Remco Kreft (Graceless) verving Thomas tijdelijk en de show werd een ongekend succes met een lach en een traan. Anno 2023 ziet de wereld er voor Bodyfarm volledig anders uit. Zo verschijnt begin februari het vijfde album ‘Ultimate Abomination’, met nieuwe zanger / bassist Ralph de Boer. Het album krijgt lovende kritieken en dit jaar staat de band zelfs op de prestigieuze ‘70.000 Tons Of Metal Cruise’. Wij kijken uit naar het optreden van de band op MEF 5.</p>
</div>
</div>
</div>
<div class="item text col-sm-12">
<div class="row">
<div class="content-column">
<h3>Fearwell</h3>
<p>Metal Experience Fest geeft graag regionaal talent een kans en dit jaar zijn de organisatoren er weer in geslaagd een Leidse band met potentie te programmeren. We werden namelijk verrast door de prestaties van Fearwell. Deze band is ontstaan in 2020 en herbergt muzikanten die al bekend zijn uit andere Leidse projecten. In 2022 bracht de band het debuutalbum ‘Well of Fear’ uit en gooide daarmee hoge ogen. Ook de optredens zoals bijvoorbeeld die in Rockcafé Lazarus zorgden voor een goed gevoel waarmee deze melodische death / power metal band een plaatsje op MEF 5 afdwong.</p>
</div>
</div>
</div>
<div class="item text col-sm-12">
<div class="row">
<div class="content-column">
<h3>Dissect (reunie)</h3>
<p>Wanneer je houdt van old school death metal dan hebben we een aangename ver(r)assing voor je! We hebben Dissect kunnen verleiden tot een reünie optreden op Metal Experience Fest. De death metal band uit de Leidse regio is ontstaan in 1990 en bracht na een tweetal demo’s het debuutalbum ‘Swallow Swouming Mass’ uit in 1993. De band kende een aantal onderbrekingen maar heeft er anno 2023 weer zin in. Verwacht een pot old school death metal die zijn weerga niet kent onder leiding van in ieder geval de oudgediende gitarist / zanger Vincent Scheerman en drummer Ed de Waard.</p>
</div>
</div>
</div>
<div class="item text col-sm-12">
<div class="row">
<div class="content-column">
<h3>Cyclone</h3>
<p>Na het geweldige optreden van de Belgische thrash metal band Cyclone op de derde editie van Metal Experience Fest in 2021 hebben wij besloten de band terug te halen. Dit keer zal de band niet aantreden in de kleine zaal, maar speelt Cyclone op het grote podium van Gebr. de Nobel, zodat iedereen kan genieten van deze old school thrashers.</p>
<p>Cyclone bracht met het debuut in 1986, ‘Brutal Destruction’, en vier jaar later ‘Inferior to None’ twee cultplaten uit, om er vervolgens in 1993 mee te stoppen. Sinds 2019 is de band weer actief en baarde het met name opzien door het no-nonsense optreden op het Alcatraz festival in 2021. Op het moment is Cyclone druk met het derde album en wanneer alles volgens plan verloopt, verschijnt het album al voor het optreden op 23 september in Leiden.</p>
<p>Na het Metal Experience Fest vertrekt de band overigens voor het eerst in haar bestaan naar de US, dit om aan te geven dat Cyclone momenteel op ramkoers ligt. Wij kijken alvast uit naar de show in Leiden.</p>
</div>
</div>
</div>
<div class="item text col-sm-12">
<div class="row">
<div class="content-column">
<h3>Haliphron</h3>
<p>Haliphron is een nieuwe samenwerking tussen verschillende bekende Nederlandse artiesten. Zo zien we vocaliste Marloes Voskuil en gitarist Jeroen Wechgelaer van de opgeheven death metal band Izegrim terug op het podium. Met gitarist Ramon Ploeg, bassiste Jessica Otten en toetsenist David Gutierrez Rojas&nbsp;(van de symfonische death metal band Bleeding Gods)&nbsp;komt nog meer ervaring om de hoek kijken. Frank Schilperoort (o.a. God Dethroned) maakt het sextet compleet en hem vinden we achter de drums.</p>
<p>Nog voor er ook maar een single werd uitgebracht werd de band aangekondigd door het Internationale festival Copenhell.&nbsp;Eindhoven Metal Meeting volgde snel en onlangs maakte de band bekend dat de release party plaatsvindt in de Amsterdamse Melkweg, tijdens het “Metallica Amsterdam Takeover” weekeinde. En nu dus ook op Metal Experience Fest 5. Haliphron lichtte een eerste tipje van de sluier op met de single ‘Unidentified Mass’ van het album ‘Prey’ dat op 31 maart verschijnt. Verwacht bombastische symfonische blackened death metal van een groep getalenteerde muzikanten om je vingers bij af te likken.</p>
</div>
</div>
</div>
<div class="item text col-sm-12">
<div class="row">
<div class="content-column">
<h3>Bütcher</h3>
<p>De blackened speedmetalband Bütcher uit Antwerpen werd in 2002 opgericht, verloor iets van haar heilige vuur in 2007, maar timmert sinds 2014 weer kei- en keihard aan de ‘highway to hell’! In 2017 verscheen het debuutalbum ‘Bestial Fükkin' Warmachine’&nbsp;en diens opvolger ‘666 Goats Carry My Chariot’ volgde in 2020 via het Franse Osmose Productions.</p>
<p>Waar de Antwerpenaren echter werkelijk in excelleren zijn hun geweldige live optredens. Onder de bezielende leiding van frontman R Hellshrieker geeft Bütcher vol gas en word je getrakteerd op waanzinnig snelle songs als ‘45 RPM Metal’ en ‘Speed Metal Attakk’. Dit&nbsp;belooft een massieve slachtpartij in de Sleutelstad te worden.</p>
</div>
</div>
</div>
<script src="https://shop.eventix.io/build/integrate.js"></script>
<div id="shop-frame" class="col-sm-12" data-url="https://shop.eventix.io/e417d7e8-6bcf-4d28-ae53-7ed03af2a356">
<div id="tickets"></div>
<style>
.ot-iframe, #shop-frame {
width: 100%;
margin: 0 auto;
}
.ot-container {
position: relative;
width: 100%;
min-height: 700px;
margin: 0 auto;
background-color: var(--ot-color-core-background-secondary);
}
.ot-container__spinner {
position: absolute;
top: 50%;
left: 50%;
transform: translate(-50%, -50%);
height: 40px;
opacity: 1;
transition: opacity .3s ease-out;
pointer-events: none;
}
.ot-container__iframe {
position: relative;
display: block;
width: 100%;
min-height: 700px;
border: none;
opacity: 0;
transition: opacity .3s ease-out;
}
.ot-container.loaded {
background-color: transparent;
}
.ot-container.loaded .ot-container__spinner {
opacity: 0;
}
.ot-container.loaded .ot-container__iframe {
opacity: 1;
}
</style>
<div class="ot-container loaded"><iframe class="ot-container__iframe" id="iFrameResizer0" scrolling="no" src="https://shop.eventix.io/e417d7e8-6bcf-4d28-ae53-7ed03af2a356?_ga=2.209097108.765090640.1680958992-45410212.1680958992" style="overflow: hidden; min-height: 700px;"></iframe><img class="ot-container__spinner" alt="loading" src="https://cdn.openticket.tech/whitelabels/eventix.io/graphics/spinner.gif"></div></div>