<p>
  Anneke van Giersbergen is een muzikale kameleon, die moeiteloos schakelt
  tussen &nbsp;&nbsp;samenwerkingen met artiesten als de IJslandse folkgroep
  Árstíðir en BLØF. In haar vorige programma stond de muziek van Kate Bush
  centraal. Trouw was lyrisch: “Ze zingt soms mooier dan Kate Bush zelf.” Deze
  keer gaat ze naar een geheel andere hoek van het muzikale spectrum, de metal.
  Ter ere van het 40-jarig bestaan van Metallica vroeg talkshow M of Anneke
  ‘Nothing Else Matters’ met strijkkwartet wilde zingen. Arrangeur Ruud Peeters
  maakte een prachtige bewerking en het idee voor een nieuwe samenwerking was
  geboren. De anthems van Iron Maiden, de melodieuze rock van Foreigner, de hits
  van Guns N’ Roses, de klassiekers van Black Sabbath en natuurlijk nummers van
  haar persoonlijke helden van Mastodon: ze komen allemaal voorbij in prachtige
  semi-klassieke bewerkingen.
</p>
<span>Je cookie instellingen blokkeren deze video.</span
><span
  ><a href="#">Accepteer marketing cookies</a> om de video in te laden.</span
><a href="https://www.annekevangiersbergen.com/" target="_blank"
  >www.annekevangiersbergen.com</a
><span>Alleen vrije zitplaatsen beschikbaar</span
><!--socials moeten toch apart-->
