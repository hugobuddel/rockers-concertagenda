<p>"<em>Now you got something to die for</em>": wat een co-headline package is dit!&nbsp;<span class="s1">Mocht je als metalfan&nbsp;na bijna 20 jaar&nbsp;nog steeds niet bekend zijn met <strong>Lamb of God</strong>, dan weten wij het ook niet meer. De band heeft al 10 ijzersterke albums op de naam staan (de laatste uit 2020) die een fijne balans weten te vinden tussen metalcore, (melo-)death, thrash en vooral groove metal. Een slecht album hebben ze nog niet gemaakt, maar ook slechte liveshows is iets wat niet in het vocabulaire van Randy Blythe en consorten voorkomt. En we spreken uit ervaring.&nbsp;Hetzelfde kan gezegd worden voor thrashmetal grootmacht <strong>Kreator</strong>. In 2018 werd de ramuitverkochte Main nog vakkundig afgefakkeld (toen met Dimmu Borgir), maar ‘<em>the gods of violance</em>’ zijn uit op meer sloopwerk.&nbsp;</span><span class="s1">Met gevaar voor eigen leven de circle pit in.</span></p>
<p>Door het overlijden van de zanger stapt Power Trip – niet geheel verrassend – uit de tour. Als vervanger komen er niet 1, maar 2 bands mee. Thy Art Is Murder brengt al sinds jaar en dag ziedende deathcore en opener Gatecreeper kan net zo makkelijk uit de voeten met grindcore en deathmetal, als met loodzware doom.</p>