
                    <p><strong>The Get Up Kids kun je gerust één van de grondleggers van de 90’s en 00’s emo scene noemen. Denk classic emo indie rock met een vleugje (pop)punk in de lijn van bands als Jimmy Eat World, Sunny Day Real Estate en American Football. Ofwel the second wave of emo aka Vagrant Records emo aka Midwest emo. In 2019 verscheen hun laatste plaat, ‘Problems’, twintig jaar na de klassieker ‘Something To Write Home About’.</strong></p>
<p>Na Amerikaanse tours met Green Day en Weezer betekent ‘Something To Write Home About’ de definitieve doorbraak voor de band uit Kansas, Missouri. Niet alleen ontvangt The Get Up Kids lovende kritieken voor hun tweede werk, maar het album wordt nog steeds gezien als één van de ultieme emo-platen van de jaren negentig. Het Britse tijdschrift RockSound noemde het onlangs nog één van de beste albums ooit uitgebracht. The Get Up Kids namen op hun werk daarna afscheid van de emo om maar de alternatieve rock-kant op te gaan, maar op ‘Problems’ klinkt de band weer als vanouds. Dat wordt dus een heerlijke emo-avond in Haarlem!</p>
<p><i>Extra informatie<br>
</i>Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>

        
                    <br>
            <a href="https://www.thegetupkids.com/" target="_blank" rel="noopener">Bezoek de website</a>
            