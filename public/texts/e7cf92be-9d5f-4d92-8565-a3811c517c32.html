
					<p>Défano Holwijn geeft op 20 mei een Club Avondklok XXL show (leeftijd 18+) in de AFAS Live in Amsterdam. Onder meer Broederliefde, La Rouge, Dopebwoy, Delany, Afrolosjes, Jayh Jawson en Dylisa staan die dag opgesteld. Daarmee gaat zijn FC Avondklok show van ‘live’ op Instagram naar ‘real life’ in de AFAS Live. Met dit spektakel geeft Défano Holwijn de grootste show van zijn carrière.<br></p>
<p>Het afgelopen jaar zorgde Défano Holwijn met zijn FC Avondklok sessies via zijn Instagram account voor ruim 500.000 kijkers. Met entertainment voor jong en oud weet hij veel mensen in deze soms moeilijke tijden van lockdown en avondklok te vermaken. Dit viel niet alleen bij zijn fans in de smaak, Défano mocht ook aanschuiven in de talkshows ‘De Vooravond’ en ‘Op1’. Ook minister Hugo de Jonge was te gast in FC Avondklok om de jongeren te bereiken en te informeren over de pandemie.</p>
<p>In zijn Insta-sessies geeft hij talent een podium om ontdekt te worden en er worden diverse zaken besproken die zijn kijkers bezighouden. Van een bijzondere outfit showen tot aan geld ophalen voor een goed doel. Alles komt langs bij Défano Holwijn. Dit Avondklok concept gaat hij ook in de AFAS Live op de planken brengen, een hoogwaardig live spektakel met bekende gastartiesten en talenten uit de FC Avondklok in Défano Holwijn stijl.</p>
<p>“We hebben lang gewacht en nu gaat het eindelijk gebeuren: the big match! Ik heb er super veel zin in om met deze selectie en het publiek in AFAS Live te staan tijdens Club Avondklok XXL.” aldus Défano Holwijn.</p>
<p><strong>Dit is een 18 + evenement, ID is verplicht<br>This is an 18+ only event, ID is required</strong></p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; vertical-align: middle; cursor: pointer;"></a></p>
<p><strong>Restaurant First</strong></p>
<p>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>
				