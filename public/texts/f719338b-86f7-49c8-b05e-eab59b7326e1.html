<p><strong>Airbourne</strong> keert terug naar 013! De Autralische formatie is een rechttoe rechtaan rockband die duidelijk in de voetsporen treedt van de pubrock- en <em>HARDRAAAAWK</em>-legendes<em>&nbsp;</em>zoals&nbsp;AC/DC,&nbsp;The Angels en Rose Tattoo. Vier jongens die niets liever doen dan de meest vuige rock 'n' roll spelen die je doet wanen in de jaren '70 en '80. En hoe toepasselijk dat de nieuwste plaat 'Boneshaker' volledig werd opgenomen op de rafelige, vintage apparatuur van de legendarische Studio A: Nashville's meest gewaardeerde creatieve hub. Airbourne liet onlangs, als special guest van Iron Maiden, de glorie van rock 'n' roll herleven in het Gelredome met een in-your-face performance en onuitputtelijke energie. Ook deze avond zullen de decibellen pieken in de gevarenzone, maar hé... <em>It’s All for Rock ’n Roll!</em><br></p>
<p>En ze nemen heerlijke supports mee. Zoals de geweldige live act <strong>Blues Pills</strong>! De Zweedse rockband mixt vuige bluesrock met rauwe heavy psych en&nbsp;de soulvolle vocalen van zangeres Elin Larsson. Als opener komt de heerlijke hardrock- en stonerband <strong>Crobot</strong> mee. Hoewel de band al 5 platen uitheeft, hadden ze in 2019 plots een underground hit te pakken met knaller 'Low Life'. Op hun laatste plaat 'Feel This' blijken echter nog meer van dit soort pareltjes te staan.&nbsp;</p>