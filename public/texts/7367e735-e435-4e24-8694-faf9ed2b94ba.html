<p></p>
<p>Het begon allemaal ergens in 1972: toetsenist Ton Scherpenzeel en drummer Pim Koopman richtten <strong>Kayak</strong> op. Een band die al snel een eigen stijl van epische prog-muziek ontwikkelde en in die tijd in één adem werd genoemd met bands als Yes en Focus. De band heeft sindsdien vele bezettingen gehad en is nog steeds uiterst succesvol in het genre gebleven. Helaas voor de fans van deze Nederlandse proggers is het einde in zicht: dit zal de laatste keer zijn dat de band op tournee gaat! Bandleider (en levende legende)&nbsp;Ton Scherpenzeel: <em>"Elke reis, hoe mooi ook, heeft een einde."</em> De concertreeks zal plaatsvinden in verschillende Europese landen en wij zijn natuurlijk vereerd dat 013 een van deze shows mag hosten. Geniet nog één laatste keer van fantastische nummers als 'Ruthless Queen', 'Wintertime' en 'Ripples on the Water' en geef de heren een warm afscheid!</p>
<p>De support wordt deze avond verzorgt door de Nederlandse artrock band <strong>Lesoir</strong>. Een groep gepassioneerde muzikanten die, zonder na te denken over de blauwdrukken van de altijd definiërende genres, ons de fijnste symfonisch georiënteerde&nbsp;rock voorschotelt.</p>
<p></p>