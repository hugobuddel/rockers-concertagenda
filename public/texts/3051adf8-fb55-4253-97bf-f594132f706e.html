
<!-- wp:paragraph -->
<p>De Zaanstreek stroomt over met talent! Dit lokale talent lichten we uit tijdens onze nieuwe serie ‘4 x Zaans’! 4 x Zaans bestaat uit een mix van bandjes, zangers en rappers; allemaal lekker van hier! Voor een schamel bedrag geniet jij de hele avond van Zaanse rockers, nachtegaaltjes of woordkunstenaars. Bovendien word je ontvangen met een cadeautje uit onze eigen streek! Heerlijk toch?</p>
<!-- /wp:paragraph -->
<!-- wp:paragraph -->
<p><strong>Deze editie:</strong></p>
<!-- /wp:paragraph -->
<!-- wp:paragraph -->
<p><em>Two bands of friends. De muziek van Black Sabbath en jaren 80 metal!</em></p>
<!-- /wp:paragraph -->
<!-- wp:paragraph -->
<p><strong>Sick Sabbath</strong></p>
<!-- /wp:paragraph -->
<!-- wp:paragraph -->
<p>Waan je even helemaal in Des Moines ’82, maar dan (hopelijk) zonder vleermuis!</p>
<!-- /wp:paragraph -->
<!-- wp:paragraph -->
<p>Sick Sabbath neemt je mee terug in de tijd. Tijdens een optreden van deze ‘Black Sabbath’-tribute band, kun je naast bekende nummers van Black Sabbath (riep er iemand Paranoid?) ook vergeten parels als ‘The Wizard’ en ‘Hand of Doom’ beluisteren. Frontman (H)Ozzy zorgt naast de herkenbare zang van mr. Osbourne voor een flink staaltje entertainment, wat in combinatie met spetterende riffs en een dikke muur aan ondersteunend geluid van de drums en bas zorgt voor een totaalbeleving! Dit is 70’s- &amp; 80’s-metal op zijn best!</p>
<!-- /wp:paragraph -->
<!-- wp:paragraph -->
<p><strong>Reefer</strong></p>
<!-- /wp:paragraph -->
<!-- wp:paragraph -->
<p>Metalband Reefer is opgericht in 1989. Des tijds schreef de band eigen muziek, maakten zij meerdere demo’s en speelden ze vaak op bekende plekken uit de Zaanse pophistorie! Helaas valt in 1996 het doek en lijkt Reefer vanaf dan verleden tijd..</p>
<!-- /wp:paragraph -->
<!-- wp:paragraph -->
<p>Het metalbloed kruipt echter waar het niet gaan kan: oprichter René Hoff komt in 2019 een groep nieuwe muzikanten tegen en besluit Reefer nieuw leven in te blazen. In 2022 speelt de band alsof ze nooit weg zijn geweest. Met een vaste en ijzersterke line-up van ervaren muzikanten is Reefer volledig in staat om een dikke pot metal neer te zetten.</p>
<!-- /wp:paragraph -->
<!-- wp:paragraph -->
<p><strong>Kortom: haal je battle jackets uit de mottenballen, raise the horns en kom genieten van Sick Sabbath &amp; Reefer!</strong></p>
<!-- /wp:paragraph -->