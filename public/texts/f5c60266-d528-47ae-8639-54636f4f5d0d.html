<p>Met hun industriële noise rock vol scheurende gitaren, vervormde elektronische geluiden, verwoestende drums, en demonische vocals heeft <strong>Uniform </strong>zich een weg naar de top weten te banen binnen de underground scene. Het trio uit New York weet wat het doet: herrie maken op een creatieve, inventieve en eervolle wijze. De band heeft zes albums op zak, waaronder twee in samenwerking met het experimentele metal duo The Body, die een extensieve collectie aan ijzersterke industriële noise vertonen. De nieuwste toevoeging aan deze collectie, ‘Shame’ uit 2020, volgt de existentiële malaise van enkele karakters die verdoemd zijn tot een leven vol herhaling: vandaag doen we alles wat we gisteren al hebben gedaan, zonder de hoop van een betere toekomst. Hoe herhaaldelijk de karakters hun leven ook lijkt, het album toont alle diversiteit die de band in zicht heeft. </p>
<p>De support van de avond wordt verzorgd door <strong>Psywarfare</strong>, het experimentele, elektronische noise alter-ego van Integrity frontman Dwid Hellion. Met Psywarfare, een afkorting van ‘psychological warfare’, als naam maakt Hellion muziek gebaseerd op het idee dat geluid gebruikt kan worden als wapen. Wij geven ons in ieder geval al over en laten ons meenemen op deze experimentele, licht psychedelische reis.</p>