<h5><br></h5>
<p><strong></strong>Vandaag komt één van de allerbelangrijkste metalbands ter wereld naar 013: <strong>Mayhem</strong>! De veteranen waren betrokken bij de oprichting van de blackmetal in Noorwegen en zijn van invloed geweest op zo’n beetje elke band in het genre. De geschiedenis van de band is zo bizar dat er boeken over volgeschreven zijn en er nota bene een film over gemaakt is. Maar zelfs een zanger die zelfmoord pleegt en een gitarist die vermoord wordt, brengt deze&nbsp;<em>trve kvlt</em>&nbsp;blackmetalband niet ten gronde. Sterker nog: zanger Attila (de vervanger van Dead in de jaren 90), bassist Necrobutcher en drummer Hellhammer zijn allemaal nog steeds van de partij. En van vergaande glorie is ook niet bepaald sprake. Het laatste album <em>‘Daemon’</em> kon op positieve recensies rekenen en wordt zelfs één van hun allerbeste albums genoemd.&nbsp;Ook <strong>Mortiis</strong> heeft een belangrijke rol in het ontstaan van de blackmetal. Hij was één van de oprichters in de even zo legendarische band Emperor. Mortiis ging al vrij snel onder eigen naam verder en concentreerde zich op het obscure subgenre ‘dungeon synth’, waar de trollenman nog steeds in verkeert en alwaar hij uitgegroeid is tot één van de meest geliefde namen. Een heidens spektakel op deze donderdagavond, kortom.<br><br>En dan krijgen we er nog een heerlijke special guest bij van eigen bodem. <strong>Autarkh</strong> is de (relatief) nieuwe band van Dodecahedron gitarist Michel Nienhuis. Autarkh zoekt de grenzen op van de extreme en blackmetal. Debuut 'Form In Motion' kwam uit op Season Of Mist en de band stond vorige maand nog op Roadburn.&nbsp;</p>