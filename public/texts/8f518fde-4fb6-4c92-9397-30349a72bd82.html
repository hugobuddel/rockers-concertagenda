
				<p>** Ook dit concert is uiteindelijk – een heel eind in de tijd- verplaatst en wel naar 9 juni 2022. Gekochte tickets blijven geldig maar een refund kan ook door te mailen naar info@dbstudio.nl ovv Urban Voodoo Machine.</p>
<p>Het 9 koppige(!) The Urban Voodoo Machine doet muzikaal denken aan een ontsnapt circusgezelschap en draagt dat ook nog eens uit in zijn outfits en podium performance (er zit onder andere een groen mannetje achter het drumstel). Misschien staat je gezicht het eerste kwartier op standje “What the heck?”, maar niet veel later heeft de “Voodoo” je toch echt in zijn macht. De groep heeft in zijn thuisstad Londen een clubnight die standaard uitverkoopt en heeft wereldwijd getourd. De band speelt een mix van gipsy, blues, mariachi en rock ’n roll. Met hun slingerende zeeliederen, liederlijke moordballades, verwarde tango’s en in whisky geweekte zigeunerstompjes, denken sommigen dat ze uit dezelfde stal hengsten komen als Tom Waits en Nick Cave; anderen wijzen de branie van The Clash en The Pogues. (Met die tweede zijn ze ook op tour geweest) Nu is het bonte gezelschap na een eerder legendarisch optreden in 2013 opnieuw in dB’s beland om de boel weer eens flink op zijn kop te zetten! Ben jij klaar voor de “Urban Voodoo Rock ’n Roll machine”?</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="THE URBAN VOODOO MACHINE - Johnny Foreigner (Official 2019)" src="https://www.youtube.com/embed/rEaV1E-aMKY?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid0" id="player_1"></iframe></div></div>
<p>De avond wordt geopend door het Utrechtse Lazarus Revival, het Utrechtse ‘quintet de rêve’ met bangers van songs en een arsenaal aan instrumenten. Als decor al een prachtige invulling van de avond, om maar niet te reppen over de liveshow. Milieuvriendelijk en volledig recyclebaar. Anti-bont, maar pro-haar. Energierijk, maar laag in uitstoot van koolstof. Beat, gypsy, folk en blues. Schuif em dr in!</p>
<div class="video-shortcode"><div class="fluid-width-video-wrapper" style="padding-top: 75%;"><iframe title="Lazarus Revival at ACU" src="https://www.youtube.com/embed/ZE4tu6HidiY?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid1" id="player_2"></iframe></div></div>
			