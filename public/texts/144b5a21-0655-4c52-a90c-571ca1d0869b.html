<p>Valentijnsdag 2023 en een ubercoole grrll punk (+ guy) band&nbsp; op ons podium, het kon slechter!<br>
Make way for some California Doom Boogie. Zo omschrijven de Death Valley Girls althans hun donkere en energieke garage pop. Dit vijftal uit Los Angeles, opgericht in 2013 door voormalig Hole drummer Patty Schlemel en haar gitaar spelende broer Larry, heeft een voorliefde voor b-movies en occulte film klassiekers en dat hoor je goed terug in de snerende psychotische rock van deze band. Mix een scheut catchy Joan Jett rock met ijzige X-Ray Spex vocals van de imposante front lady Bonny Bloomgarden en een snufje James Chance gekte en je komt een heel eind in de richting van de Death Valley Girls sound.</p>
<p>Platen komen uit op Suicide Squeeze en het laatste wapenfeit van de band heet Islands in the Sky en ziet het licht tijdens deze EU tour. De band kreeg in hun loopbaan nog een flinke zet van maestro Iggy Pop himself, die in de videoclip van de single Disaster (Is What We’re After) al neuriënd aan tafel een hamburger verzwelgt om daarna de legendarische woorden te spreken “I’m Iggy Pop and I’m eating a burger listening to the Death Valley Girls.”</p>
<p>Cooler dan dat kun je niet zijn natuurlijk. Get HIP!</p>
<p>En kom op tijd want van THE COVIDS uit Amsterdam kun je niet genoeg krijgen. Een van de vaandeldragers van de New Wave of Dutch Punk, en verdorie, wat een gave band. Lekker opgefokte energieke punk in een oldschool saus, die met een dusdanige hoeveelheid energie en rauwheid wordt gebracht dat je de songs na een luisterbeurt al mee kan blèren. CERTIFIED DO IT!</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Death Valley Girls &quot;Disaster (Is What We're After)&quot; (Official Video)" src="https://www.youtube.com/embed/IS0FKkih81k?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>
<div class="video-shortcode"><div class="fluid-width-video-wrapper" style="padding-top: 75%;"><iframe title="The Covids - Certified (Do it) (Official Video)" src="https://www.youtube.com/embed/qtkxwePxQ7o?start=1&amp;feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></div>