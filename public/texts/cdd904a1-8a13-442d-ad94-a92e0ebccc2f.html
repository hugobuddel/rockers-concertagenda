
                    <div class="mb">
                    <p>Finntroll combineert de duistere wereld van blackmetal met de vrolijkheid van Finse polka tot een uiterst vermakelijk geheel. Alsof een bende bezopen trollen met hun een vrolijk deuntje proberen te zingen met een strot waar de gemiddelde Ork jaloers op zal zijn. In de ‘folkmond’ wordt deze even bizarre als unieke dansbare muziekcombinatie ook wel ‘humppa’ genoemd.</p>

<p>Aangenomen wordt dat de trollen van de Noordse folklore reusachtige lelijke en onvriendelijke bovennatuurlijke wezens zijn met een enorme kracht en eetlust. Finntroll is echter vooral gevreesd voor hun onblusbare dorst naar drank.</p>

<p>Deze Finse trollenbende slingerde zojuist de eerste single van het (heel) langverwachte zevende studioalbum de duistere wereld in. &nbsp;Hun eerste album in zeven jaar! "Vredesvävd" zal het daglicht zien op 18 september, de titel vertaalt zich naar "Wrath-woven", wat treffend aanduid waar deze intens heftige, brute sombere plaat over gaat.</p>

<p>Zondag 11 december komt dit zooitje ongeregeld naar Amsterdam, met support van het IJslandse Skálmöld. Zeg niet dat we je niet gewaarschuwd hebben!</p>
                    </div>
                                            <div class="list-icons">
                            <ul class="unstyled-list nm mb-half">
                                                                <li><a class="icon-link" href="https://www.facebook.com/pg/officialfinntroll/about/" target="_blank">Finntroll Facebook</a></li>
                                                                <li><a class="icon-link" href="https://www.trollhorde.com/" target="_blank">Finntroll website</a></li>
                                                                <li><a class="icon-link" href="https://www.instagram.com/trollballs/" target="_blank">Finntroll Instagram</a></li>
                                                                <li><a class="icon-link" href="https://skalmold.is/" target="_blank">Skálmöld website</a></li>
                                                            </ul>
                        </div>
                                    