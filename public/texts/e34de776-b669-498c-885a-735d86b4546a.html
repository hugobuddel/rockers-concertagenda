<p><strong>Three Days Grace</strong> en 013 gaan way back. Hun eerste Nederlandse show ooit, toen met gigantische hit ‘I Hate Everything About You’, was bij ons in het voorprogramma van Hoobastank. Hun grootste show in Nederland was in 2018 ook bij ons. De band is niet veel in Nederland te zien geweest. Slechts 6x stonden ze in ons koude kikkerlandje. Maar nu, met een nieuw album wat in mei verschijnt met de titel ‘Explosions’, komen de Canadezen weer terug naar Europa en uiteraard slaan ze ook dit keer 013 niet over! En als we de eerste singles ‘Neurotic’ en ‘So Called Life’ mogen geloven, wordt die nieuwe plaat weer een heerlijk groovende post-grunge en alt. rock-plaat. Maar verwacht vanavond naast nieuwe tracks ook al die gigantische hits, zoals ‘Animal I Have Become’, ‘Riot’, ‘I Am Machine’ en meer. Let’s start a riot!<br><strong><a href="https://www.013.nl/three-days-grace-vip-packages" target="_blank"><br>Click here</a> for more information regarding the VIP packages.</strong></p>