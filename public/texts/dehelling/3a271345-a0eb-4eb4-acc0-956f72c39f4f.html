
    <div class='long-html'>
    <section class='long-html__text'>
    
			<p>Brute riffs van gewapend beton, ergens in het vagevuur tussen metalcore, deathcore en djent in: dat is het verpletterende geluid van Heart Of A Coward. Met hun combinatie van pure kracht en muzikaal vakmanschap groeiden deze boze Britten in sneltreinvaart uit tot gevierde iconen van de vaderlandse metalscene.</p>
<p>Het was even schrikken voor de duizenden Heart Of A Coward-fans toen leadzanger Jamie Graham afscheid nam, en de band aankondigde met een nieuwe zanger door te gaan. De reacties waren aanvankelijk niet mals. En dat is natuurlijk ook niet zo gek. Want zeg nou eerlijk: een nieuwe zanger in je favoriete band, dat voelt toch een beetje alsof je moeder een nieuwe vriend heeft. Die eikel moet zich eerst maar eens zien te bewijzen. En laat dat nou precies zijn wat Kaan Tasan meteen deed.</p>
<p>Heart Of A Cowards eerstvolgende album Collapse sloeg in als een meteoriet in metalland en de bijbehorende comebacktour was in no time uitverkocht. De nieuwe formatie werd herhaaldelijk de hemel in gerecenseerd en binnen zes maanden tikte Collapse de miljoen streams aan. Tevreden keek de band toe hoe de negatieve opmerkingen schoorvoetend werden ingetrokken in het licht van overweldigend bewijsmateriaal. How the tides have turned.</p>
<p>Zo, de critici ook weer de mond gesnoerd. Nu kunnen de mannen van Heart Of A Coward zich weer focussen op waar ze zo goed in zijn: podia aan gruzelementen spelen. Want ook al zorgt Kaan Tasan voor een extra scheut melodie en emotie in de muziek, gebeukt wordt er nog steeds naar hartelust. Op 29 september komen ze de tent afbreken in De Helling. Hier ben je niet klaar voor.</p>
<p><strong>SUPPORT</strong></p>
<p>Ghost Iris: deze Deense band mengt grof geschut met een fijne motoriek. Technische, melodieuze gitaren, snel ratelende drums en een breed vocaal bereik maken hun muziek tot wat het is: krachtige metalcore met een flinke dosis groove en melodie.</p>
<p>TheCityIsOurs: sinds de release van hun volprezen debuutalbum stond deze band al op talloze toonaangevende rock- en metalfestivals in de UK. Nu komt TheCityIsOurs Nederland veroveren met hun energieke, melodieuze metalcore.</p>
		
    </section>
    <section class='long-html__music-videos'><div class='iframe-wrapper-16-9'><iframe title="HEART OF A COWARD - This place only brings death (OFFICIAL VIDEO)" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/xCRCAwt8b8U?feature=oembed"></iframe></div><div class='iframe-wrapper-16-9'><iframe title="HEART OF A COWARD - Hollow (OFFICIAL VIDEO)" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/C-h3c2VnA7A?feature=oembed"></iframe></div><div class='iframe-wrapper-152px'><iframe title="Spotify Embed: Heart Of A Coward" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/6GIZRqEJJNx3MFaC1YoFMZ?si=HMheNUkLQUSJ528EoRUx2g&amp;utm_source=oembed"></iframe></div></section>
    
    </div>
  