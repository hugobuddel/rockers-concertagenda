
    <div class='long-html'>
    <section class='long-html__text'>
    
			<p>Het Utrechtse Tusky mag dan ooit geboren zijn uit John Coffey, maar een sideproject kun je de band al lang niet meer noemen. Tusky is gewoon Tusky. Een groep gelouterde veteranen in de scene met de energie van pubers, die bewijzen dat punkrock anno 2024 nog springlevend is. Tusky is een full-force powerhouse, zwaarbewapend met vuist-in-je-gezicht-songs. Van die 90’s punkrock op z’n Amerikaans, waarvan je automatisch kickflips gaat maken.</p>
<p>Het waren bewogen jaren voor Tusky. Met debuut ‘Rated Gnar’ bombardeerde de band zich meteen tot de nieuwe punkparel van de lage landen. Totdat de band opeens van keiharde herrie naar oorverdovende stilte ging. Twee jaar en een pandemie later – nèt voor we de band als vermist wilden opgeven – dook Tusky opeens weer op. En hoe! Met een nieuwe bezetting, een nieuw label en een verse lading nieuwe song. Maar nog steeds de same old Tusky-sound: in your face, retestrak, meedogenloos, en altijd die onweerstaanbare refreinen.</p>
<p>Nadat ze talloze Nederlandse, Belgische en Duitse festivals naar de filistijnen hielpen, is het voor Tusky tijd om terug te keren naar z’n thuishaven: het mooie Utrecht. Glip dus maar snel in je geblokte vans en ga je windmill-kick vast oefenen, want dit wordt gegarandeerd chaos.</p>
<p><strong>Support:</strong> Boskat | Cobra The Impaler</p>
<p><strong>Cobra the Impaler</strong> is een band van vijf gebroeders. Gedreven door een ontembaar verlangen om heavy gitaarmuziek te combineren met melodieuze zangpartijen. Geleid door gitarist Tace DC met een ontembaar verlangen om heavy gitaarmuziek te combineren met melodieuze zangpartijen. In een tijd waarin gitaren steeds verder uit de mainstream verdwijnen, laat gitarist Tace DC als aanvoerder van de Vlaamse vijftal zien dat het tijdperk van metal verre van over is met een wil van titanium en een diepgaande visie. Cobra the Impaler trekt ten strijde met het laatste album “Colossal Gods” tegen helden, goden en monsters. Dat is niet alleen te horen in hun explosieve platen maar ook te zien in hun unieke stijl artwork. De “new wave” van Belgische metal is een feit en Cobra The Impaler is de zondevloed.</p>
		
    </section>
    <section class='long-html__music-videos'><div class='iframe-wrapper-16-9'><iframe title="Tusky - Circles (Official Video)" width="520" height="390" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/mRWSvdrtKDU?feature=oembed"></iframe></div><div class='iframe-wrapper-16-9'><iframe title="Tusky - Live at 3voor12 Radio" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/vFTxelXEQDY?feature=oembed"></iframe></div><div class='iframe-wrapper-16-9'><iframe title="Cobra The Impaler - Scorched Earth (Official Video)" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/F6wjh5dGzHA?feature=oembed"></iframe></div><div class='iframe-wrapper-16-9'><iframe title="BOSKAT - CASINO (LIVE IN SPACE)" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/CUdeqdkjK3U?feature=oembed"></iframe></div></section>
    
    </div>
  