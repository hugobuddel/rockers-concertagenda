
    <div class='long-html'>
    <section class='long-html__text'>
    
			<p>Halocene staat niet alleen als een huis, ze blazen er geregeld een omver. De tweekoppige wervelwind uit Amerika veroverde online miljoenen zieltjes door hun strakke alternatieve rock en melodieuze metal covers op de nummers welke hun fans het liefst willen horen en eigen werk wat er naadloos op aansluit. Onder andere <strong>Sam Smith’s Unholy</strong>, <strong>System of a Down’s Chop Suey</strong>,<strong>The Red Jumpsuit Apparatus’ Face Down</strong> en <strong>Kate Bush haar Running Up That Hill</strong> werden volledig in een nieuw jasje met spikes en patches gestoken.</p>
<p>In de kern van Halocene vind je Addie. De klassiek geschoolde zangeres legt met haar enorme bereik een vloedgolf van emoties in elke noot. Begeleid door de virtuoze producer en gitarist Brad blazen ze rauwe versies van platen door de speakers die als een bom inslaan bij de betrokken fanbase.</p>
<p>De band begon in 2008 aan een reis om hun stijl te verfijnen. Dat deden ze vanaf de eerste noot al samen met de fans. Het begon met de mensen in de zaal, dat groeide vervolgens uit tot een sterke digitale community.<br>
2 jaar lang streamde de band drie keer per week op Twitch en YouTube, waar ze de kijker een stem gaven in hun muzikale proces. Het leverde loyale fans en de titel <strong>Twitch muziekambassadeurs</strong> op. De mijlpaal zette een welverdiende schijnwerper op de band, waardoor ze een hoop muziek critici aan hun fanbase mochten toevoegen.</p>
<p>De band zet zich in om draagvlak te creëren voor geestelijke gezondheid, het community gevoel en filantropische initiatieven. Hun muziek is bedoeld als een baken van hoop en als een aanjager van optimisme. Door constant hun grenzen te verleggen blijft Halocene op zoek naar een fris nieuw geluid wat daar bij hoort. Dat doen ze nog altijd met de fans. Via hun Twitch kanaal en tijdens hun liveoptredens waar de fans directe invloed kunnen uitoefenen op het creatieve muzikale proces.</p>
<p>Halocene’s toewijding aan muzikale virtuositeit in combinatie met hun oprechte passie om een positieve impact te maken, bevestigt hun status als een gewaardeerde kracht in het hedendaagse rocklandschap. Met miljoenen fans op TikTok, Twitch, Instagram en YouTube is het hoogste tijd voor een show op Utrechtse bodem.</p>
<p><strong>Support: Lauren Babic</strong><br>
Lauren Babic is een multi-genre zangeres, maar is met name te horen op metal en rock platen. Ze is de frontvrouw van twee bands; metalband Red Handed Denial en post-hardcore trio CrazyEightyEight. Ook brengt ze solo werk uit op haar YouTube kanaal, waaronder eigen materiaal, covers samenwerkingen en zangtutorials.</p>
		
    </section>
    <section class='long-html__music-videos'><div class='iframe-wrapper-16-9'><iframe title="UNHOLY - Metal cover by Halocene" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/GBEU9tE8X_E?feature=oembed"></iframe></div><div class='iframe-wrapper-16-9'><iframe title="System of a Down - Chop Suey Cover by @Halocene , @laurenbabic , @VioletOrlandi" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/vUpcCN_PWYw?feature=oembed"></iframe></div><div class='iframe-wrapper-152px'><iframe title="Spotify Embed: Halocene" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/1S4xN9nvW5vlFoRBisdxUL?si=H1gxFfLVTDiU5X5YYg2rLw&amp;utm_source=oembed"></iframe></div><div class='iframe-wrapper-16-9'><iframe title="BRITNEY SPEARS – Toxic (Metal Cover by Lauren Babic ft. Lee Albrecht)" width="640" height="360" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/h1gYgUF2uYI?feature=oembed"></iframe></div><div class='iframe-wrapper-152px'><iframe title="Spotify Embed: Lauren Babic" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/6nT7RjBCuuggrafnb43vUX?si=fzL_cNtMR9ilvotHOR33zg&amp;utm_source=oembed"></iframe></div></section>
    
    </div>
  