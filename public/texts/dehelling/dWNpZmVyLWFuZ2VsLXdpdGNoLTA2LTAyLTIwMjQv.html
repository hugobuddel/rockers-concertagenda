
    <div class='long-html'>
    <section class='long-html__text'>
    
			<p>Oldskool metalheads opgelet! Op 6 februari kun je in De Helling terecht voor een flinke dosis gitaargeweld. In samenwerking met TivoliVredenburg presenteren we Lucifer en Angel Witch! Twee generaties aan furieuze heavymetalbands die onze zaal naar de verdoemenis helpen. Op een avond vol gillende gitaren en wapperende haren laten deze twee bands zien dat het genre nog springlevend is. Een feestje voor je duistere ziel.</p>
<p>De occulte rockers van <strong>Lucifer</strong> brengen je terug naar de oerknal van de metal: de seventies. De Zweeds-Duitse formatie laat zich inspireren door vroege metal-mastodonten als Blue Öyster Cult, Black Sabbath en Uriah Heep, maar gooit ook wat eigentijdse geluiden in de mix. Met deze moderne take op proto-metal oogstte de band succes over de hele wereld. Lucifer speelde al meer dan 200 shows, en stond onder andere op KISS Kruise, Psycho Las Vegas en Hellfest.</p>
<p><strong>Angel Witch</strong> is een van de grondleggers van het genre. De band ontstond in 1977(!!), en was één van de belangrijkste spelers in de New Wave of British Heavy Metal-stroming (NWOBHM voor de nerds). Deze veteranen waren een inspiratiebron voor generaties aan artiesten, waaronder Dave Mustaine en Tom Warrior. Ruim 44 jaar na hun oprichting bestaat Angel Witch nog steeds. Daar konden een lading akkefietjes, meningsverschillen en breakups niks aan veranderen. En dat ze het nog steeds kunnen, komen ze op 6 februari bewijzen.</p>
<p><strong>Support:&nbsp;</strong>The Night Eternal</p>
		
    </section>
    <section class='long-html__music-videos'><div class='iframe-wrapper-16-9'><iframe title="Angel witch, Angel witch  HD promo Video 1980" width="520" height="390" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/bR4gK6tmIvQ?feature=oembed"></iframe></div><div class='iframe-wrapper-16-9'><iframe title="Lucifer - House For Sale (1975)" width="520" height="390" data-cookie-consent-accepted="marketing" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" src="https://www.youtube.com/embed/3qL5-mF6Cv4?feature=oembed"></iframe></div><div class='iframe-wrapper-152px'><iframe title="Spotify Embed: Angel Witch" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/6L48AOtGmQL1ELLoKML7cS?si=wFIEnWs8R7ert0e5iTtAIg&amp;utm_source=oembed"></iframe></div><div class='iframe-wrapper-152px'><iframe title="Spotify Embed: Lucifer" width="100%" height="352" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy" data-cookie-consent-accepted="marketing" src="https://open.spotify.com/embed/artist/4fqjeVEalB6iB3BhKu5HwZ?si=zrSTQDi2Sb6N7S2SUq0dOw&amp;utm_source=oembed"></iframe></div></section>
    
    </div>
  