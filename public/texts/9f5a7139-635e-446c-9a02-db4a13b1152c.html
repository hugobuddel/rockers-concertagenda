<p><strong>Het concert van Avril Lavigne, dat zou plaatsvinden op 26 februari 2022 (vorige data 20 maart 2020, 24 februari 2021) is verplaatst naar een nieuwe datum op dezelfde locatie. De nieuwe datum van het concert is 14 april 2023.</strong></p>
<p><strong>De locatie en aanvangstijd blijven hetzelfde. Gekochte kaarten blijven geldig voor de vervangende datum. Je hoeft hiervoor dan ook niets te doen.</strong></p>
<p><strong>--------------</strong><br></p>
<p><strong>Het is de eerste tournee in 5 jaar tijd voor Avril Lavigne. Tijdens haar huidige, Noord-Amerikaanse tour blaast de Canadese zangeres haar publiek keer op keer omver met haar verbluffende show. De concerten staan in het teken van haar zesde studioalbum Head Above Water, dat in februari 2019 uitkwam en in de Top 10 debuteerde.</strong></p>
<p>Avril Lavigne brak in 2002 door met haar debuutalbum Let Go dat wereldwijd maar liefst zestien miljoen keer werd verkocht en haar katapulteerde tot superster en idool van jong en oud. Met nummers als Complicated, Sk8er Boi en I’m With You scoorde de toen zeventienjarige Avril hit na hit. Het succesverhaal van Lavigne gaat verder met daaropvolgende hits als My Happy Ending, Girlfriend, What The Hell, Here’s to Never Growing Up en haar meest recente single I Fell In Love With The Devil.</p>
<p>Van ieder verkocht ticket in haar Europese tour wordt €2 gedoneerd aan The Avril Lavigne Foundation. The Avril Lavigne Foundation ondersteunt mensen met de ziekte van Lyme, ernstige ziekten of handicaps. Via programma’s en subsidies biedt het preventiemiddelen, financiert het de behandeling en versnelt het het onderzoek, om hoop te bieden en levens te veranderen.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="vertical-align: middle; cursor: pointer; max-width: 100%; height: auto !important;"></a></p>
<p><strong>isla Talent Stage: The Spvrk<br></strong>Dit pop-punk trio maakt catchy liedjes met sterke emotie. De band maakt muziek van mainstream tot hardcore punk, wat resulteert in radio-ready nummers met ballen. Wees gewaarschuwd, want de komende maand heb je de liedjes van deze band nog in je hoofd!</p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>