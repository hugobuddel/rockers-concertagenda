<p>We hebben Metal Kings (Manowar), Queens (Lee Aaron en Doro), allerhande heiligen (Dio, Satan, Demon), maar de absolute eretitel ‘Metal Gods’ is exclusief gereserveerd voor de Engelse grootmeesters van <a href="http://judaspriest.com/" target="_blank" style="background-color: rgb(255, 255, 255);">Judas Priest</a>. En terecht, zo bleek opnieuw in 2018 toen de heren met ‘Firepower’ een nieuwe mijlpaal aan hun oeuvre toevoegden. Dat zeggen wij niet alleen, ook The Guardian, Clash, Kerrang! en Classic Rock Magazine zijn het eens en Mojo noemde het zelfs “…their finest since '90's Painkiller”. Ook de show voor een ramuitverkocht 013 dat jaar was een groot succes. Met meesterproducer Andy Sneap op gitaar, omdat Glenn Tipton teveel last heeft van Parkinson (overigens gaf hij nog wel acte de présence). In 2020 bestaat Priest 50 jaar en dat vieren ze, na de nodige vertraging door de pandemie,&nbsp;met een speciale ’50 Heavy Metal Years’ show. Wat ze precies van plan zijn is nog even afwachten, maar Priest is bij ons altijd welkom. <em>“</em><em>Living after midnight, rockin' to the dawn!”.</em><br></p><p><em><br>Dit is de verplaatste show van dinsdag 26 juli 2022.&nbsp;Door technische problemen is de ticketing overgezet naar Ticketmaster. Kaartverkoop is per direct hervat. Gekochte tickets via Eventix blijven gewoon geldig voor deze show. Je hoeft dan geen actie te ondernemen. </em><br></p>