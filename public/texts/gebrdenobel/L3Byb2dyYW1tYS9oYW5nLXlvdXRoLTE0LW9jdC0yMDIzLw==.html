
    <div class='long-html'>
    <section class='long-html__text'>
    
	<div>
		<div>
			<p>Met furieuze meeschreeuwers als 'LEG DE ZUIDAS IN DE AS', 'JE HAAT GEEN MAANDAG, JE HAAT KAPITALISME' en natuurlijk&nbsp;'BELASTINGDIENST' beukt Hang Youth alle heilige huisjes plat.&nbsp;</p>

<p>In 2020 brachten de Amsterdammers de albums BOEL AAN DE HAND en ALLES MOET BETER uit, vol ultrakorte maar radicaal furieuze hardcore poppunk-beukers. Een jaar later volgde&nbsp;'HET K-WOORD'&nbsp;waarmee ze zo'n beetje ieder festival platwalsden.</p>

<p>Uit de voegen barstend van sociale betrokkenheid voeren de jongens hun extreem anarchistische agenda door waar maar kan. Zo speelden ze meerdere primetime televisie en radiomomenten aan gort alswel een illegale bezetting van de Zuid As en ze zijn niet van plan daarmee te stoppen.&nbsp;</p>

<p>In het najaar van 2023 tourt de band langs de grotere popzalen in Nederland, en zullen ze - aangezien het kapitalisme nog steeds niet is gevallen - genoodzaakt zijn om nieuwe muziek uit te brengen.</p>
		</div>
	</div>

	<div>
		<div>
			
		</div>
	</div>

	<div>
		<div>
			<h4>Support act: Maria Iskarot</h4>

<p>Maria Iskariot is de&nbsp;patroonheilige van betwistbaar gedrag. Het is&nbsp;half-volwassen&nbsp;vrouwelijke&nbsp;punkrock&nbsp;uit Vlaanderen. Hoopvolle hopeloosheid in lawaaierig&nbsp;strofe, refrein, strofe. Liefde voor de onbeminden, vijgen na Pasen, maar in de eerste plaats een knieval voor de zondaars.&nbsp;</p>

<p>De nummers gaan over opgroeien, niet meer in staat zijn om goed en slecht te onderscheiden, verward zijn door jezelf en de condities van deze tijd. Het gaat over het anders willen, maar niet weten hoe - en uiteindelijk beseffen dat ook jijzelf een welwillende klootzak bent.&nbsp;</p>
		</div>
	</div>

    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/playlist/37i9dQZF1DZ06evO1LwboR?utm_source=generator" loading="lazy" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/3439603999691368" class="long-html__social-list-link" target="_blank"><span>facebook event</span></a></li><li class='long-html__social-list-item'><a href="https://www.facebook.com/events/3439603999691368" class="long-html__social-list-link" target="_blank"><span>facebook event</span></a></li>
    </ul>
  </nav>
    </div>
  