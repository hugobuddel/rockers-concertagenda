
    <div class='long-html'>
    <section class='long-html__text'>
    
	<div>
		<div>
			<p><em>Scroll door voor meer info over Turbojugend!</em></p>

<h4>Fleddy Melculy</h4>

<p>Wanneer Fleddy Melculy begin 2016 een instant hit heeft met hun 1ste single ’T-shirt van Metallica’ leek het er heel even op dat er een nieuwe grappende en grollende ééndagsvlieg was geboren, maar de internethype, het tekenen bij major Sony Music, en vooral het debuutalbum HELGIË&nbsp;maakten duidelijk dat het wel om een band ging die men au sérieux mag nemen.</p>

<p>De band slaagde er in om letterlijk podium na podium te slopen, en bevestigde met een ijzersterke live reputatie.&nbsp;</p>

<p>Fleddy Melculy is een gevestigde waarde geworden in de Benelux, punt. Een goed geoliede machine die podium na podium inpalmt en staat als een huis.&nbsp;</p>
		</div>
	</div>

	<div>
		<div>
			<h4>Bark</h4>

<p>BARK is een roedel zwerfhonden uit Antwerpen met een extreem geluid. Besmettelijke smerige riffs en een stem die je luidsprekers verscheurt. Ze serveren hun nummers rauw, gruizig en duister!</p>
		</div>
	</div>

	<div>
		<div>
			<h4>Savage Beat</h4>

<p>SAVAGE BEAT worden de 'Amsterdamse ambassadeurs van high-energy rock 'n roll' genoemd! Hun unieke stijl van zelfverklaarde 'street boogie' is een mix van late jaren 70 punk vermengd met glam- en Oi!-invloeden. Ze zijn 'discipelen van de drie akkoorden' met een missie om het evangelie over de hele wereld te verspreiden.</p>
		</div>
	</div>

	<div>
		<div>
			<h4>SantinaRunaway</h4>

<p>SantinaRunaway staat bekend als High Energy Rock 'n' Roll DJ.&nbsp;Ze heeft als missie om stevige gitaarmuziek op dansvloeren te brengen, wordt geprezen als 'de meest beroemde Rock 'n' Roll DJ ter wereld' door Hank Von Hell én ontving lof van niemand minder dan Duff McKagan van Guns N'&nbsp;Roses.</p>
		</div>
	</div>

	<div>
		<div>
			<h4>Pizza Knife</h4>

<p>De vuige Utrechtse punkband PIZZA KNIFE, serveert garagepunk doordrenkt van zweet en drank. Boos als 80's hardcore worden je idiolen en dagelijkse sleur op de hak genomen.</p>

<p>Wanneer de nihilistische nummers als bommen en granaten door je trommelvliezen breken, is er geen weg terug. Het zweet gutst door je naad, in de pit verloren, op zoek naar die ene maat.</p>
		</div>
	</div>

	<div>
		<div>
			<h4>Destroy oh Boy</h4>

<p>Leidse helden van het eerste uur spelen swingende en catchy punkrockkrakers over teveel alcohol, serial killers, deathwish kamikazi's én bare back party's.&nbsp;<br>
Ze klinken als een mix van Turbonegro, Ramones, Zeke en New Bomb Turks, maar gaan live nog een tikje vuiger. Lekker hoor!</p>
		</div>
	</div>

	<div>
		<div>
			<h4>Over Turbojugend</h4>

<p>Misschien heb je ze wel eens gezien bij een (punk)rockfestival. Van die types met denimjasjes met een leatherboy-pet erop en ‘TURBOJUGEND’. En misschien dacht je toen ook wel 'TURBO-WAT?!?' Turbojugend is de, letterlijk, wereldwijde fanclub van de Noorse deathpunkband Turbonegro.&nbsp;</p>

<p>De trouwe Turbojugendlicher zitten over de hele wereld; van Melbourne tot Guadalajara, van Tokyo tot Lima, van Singapore tot Moskou, van Leiden tot Shanghai. Elk jaar wordt er door verschillende chapters her en der een festival opgezet zoals de Welt TurboJugend Tage in St.Pauli/Hamburg, Guadalahamburg in Mexico, Las Vegas heeft een side show georganiseerd naast Punk Rock Bowling en Melbourne zet iets vergelijkbaars op voor Asia-Pacific.&nbsp;</p>

<p>In 2024 zet TJ Leiden zich ook op de kaart met een avond in Nobel. Als je het weekend van 16 maart dus veel spijkerjasjes (Kuttes) met opnaaiers door de stad ziet lopen die veel lawaai maken, dan is Leiden Retox een groot succes geworden.</p>
		</div>
	</div>

    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/314086477926542/" class="long-html__social-list-link" target="_blank"><span>facebook event</span></a></li><li class='long-html__social-list-item'><a href="https://www.facebook.com/events/314086477926542/" class="long-html__social-list-link" target="_blank"><span>facebook event</span></a></li>
    </ul>
  </nav>
    </div>
  