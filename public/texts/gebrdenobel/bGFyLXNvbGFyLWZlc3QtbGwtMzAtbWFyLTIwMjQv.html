
    <div class='long-html'>
    <section class='long-html__text'>
    
	<div>
		<div>
			<p>De aankomende editie wordt een epische ruimte-rollercoaster, met muziek die dondert als een kosmische explosie, lichtshows die de sterren doen doven en geluidsinstallaties die de wetten van de fysica een dikke vinger geven.</p>

<p>Maak je borst maar nat voor een kosmische reis. Dit wordt buitenaards in al zijn glorie.</p>

<h4>Line-up</h4>

<ul>
	<li>Truckfighters</li>
	<li>¡Pendejo!</li>
	<li>Cosmic Debris</li>
	<li>Splinter</li>
	<li>Baardvader</li>
	<li>Rats And Daggers</li>
	<li>BB &amp; The Binkieboys</li>
</ul>

<p>Scroll verder voor meer info over de artiesten!</p>
		</div>
	</div>

	<div>
		<div>
			
		</div>
	</div>

	<div>
		<div>
			<h4>Truckfighters</h4>

<p>Zware, fuzzy gitaarriffs en krachtige, energieke optredens. Dat is Truckfighters. Volgens Josh Homme (frontman van Queens Of The Stone Age) de beste band die ooit bestaan heeft.&nbsp;</p>

<p>Truckfighters brak door met hun debuutalbum "Gravity X" dat in 2005 in Europa en in 2006 in de Verenigde Staten werd uitgebracht. Het album werd al snel een cultfavoriet en vestigde de reputatie van de band als pioniers in het stonerrockgenre.&nbsp;Ze staan bekend om hun toewijding aan het creëren van fuzzy, riffgedreven rockmuziek en blijven een inspiratiebron voor liefhebbers van het genre over de hele wereld.</p>
		</div>
	</div>

	<div>
		<div>
			<h4>¡Pendejo!</h4>

<p>Heavy blazers, brute riffs, beukende drums, cojones, en Spaanse teksten waarvan je je&nbsp;- mocht je Spaans verstaan - afvraagt "zeiden ze dat nou echt?" Jazeker, dat&nbsp;zeiden ze echt, en ze&nbsp;heten ¡PENDEJO!</p>

<p>¡PENDEJO! is een heavy rock band uit Nederland, opgericht door twee neven met een geschiedenis in Latijns-Amerika. Hun muziek is&nbsp;heavy, verslavend, bruut en groovend, of zoals een Spaanse recensent het zo welsprekend verwoordde: “Heavy rock in Spanish with balls the size of Danny de Vito”.</p>
		</div>
	</div>

	<div>
		<div>
			<h4>Cosmic Debris</h4>

<p>“De 70s zijn voorbij”, zeggen ze wel eens. Klopt. Daarom moet er soms iets in het leven geroepen worden wat men voor even kan laten tijdreizen naar de betere jaren van de 20ste eeuw.</p>

<p>Stap in de ruimtecapsule met Cosmic Debris en geniet van het uitzicht. Verwacht psychedelische landschappen en adem de jaren 70 vibraties in terwijl je je hoofd uit het raam steekt. Dit spacerock trio bestuurt het schip op geheel eigen wijze. Oordoppen mee want harder is ALTIJD beter.</p>
		</div>
	</div>

	<div>
		<div>
			<h4>Splinter</h4>

<p>Met een vrachtwagen aan muzikale bagage op zak besloten Douwe, Sander, Gert-Jan en Barry een band te vormen waarbij het zuivere plezier en de dansbaarheid&nbsp;centraal staat en waar een nieuwe, kakelfrisse punkenergie vanaf moest spatten.&nbsp;</p>

<p>Die energie vertaalt zich in opruiende nummers die je meteen begrijpt en goed in het gehoor liggen, ook al is de muziek een mix van stijlen die historisch gezien misschien wel heel erg vloeken. Op z’n kortst gezegd: Splinter staat voor dansbare rock, mét een Hammond-orgel.</p>
		</div>
	</div>

	<div>
		<div>
			<h4>Baardvader</h4>

<p>Baardvader is een fuzzrock trio, vermengd met stonerelementen en geïnspireerd door bands uit de jaren 70 en 90. Een vertrouwde maar unieke sound wordt op een moderne manier gepresenteerd. Baardvader keert terug naar de essentie van rock door nieuwe energie aan het genre toe te voegen.</p>
		</div>
	</div>

	<div>
		<div>
			<h4>Rats and Daggers</h4>

<p>Een powertrio dat de vlijmscherpe rand tussen heavy en punk opzoekt. Rats and Daggers concentreert de slagkracht van IDLES, de schwung van QOTSA en de schijt-aan-alles attitude van Amyl and The Sniffers tot rappe punkrock projectielen die de moshpits ter plekke doen aanzwellen. Live zijn ze zowel ontwapenend als exceptioneel expressief en spelen ze met een energie die oprecht uit de tenen komt.&nbsp;</p>
		</div>
	</div>

	<div>
		<div>
			<h4>BB &amp; The Binkieboys</h4>

<p>Muziek die je versleten Allstars uit zichzelf laat dansen. Een magische mix tussen garagepunk en stonerrock met gevoel voor ritme. BB &amp; the Binkie Boys worden verenigd door hun gedeelde liefde voor bier, muziek en Ivo.</p>

<p>Vroeger bekend als Shit Machine, nog steeds dezelfde energie, maar harder&nbsp;rockend&nbsp;dan ooit.</p>

<p>"BB &amp; the Binkie Boys is de beste band ooit" - Yvo.</p>
		</div>
	</div>

    </section>
    <section class='long-html__music-videos'><div class='iframe-wrapper-152px'><iframe src="https://open.spotify.com/embed/playlist/1dmywsM4JZ3XZx23nSY7z4?utm_source=generator" loading="lazy" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/295381070037613/" class="long-html__social-list-link" target="_blank"><span>facebook event</span></a></li><li class='long-html__social-list-item'><a href="https://www.facebook.com/events/295381070037613/" class="long-html__social-list-link" target="_blank"><span>facebook event</span></a></li>
    </ul>
  </nav>
    </div>
  