
					<p><strong>Grammy-genomineerde en veelgeprezen singer-songwriter Olivia Rodrigo geeft op woensdag 22 juni een concert in AFAS Live. Dat maakt deel uit van haar ‘SOUR Tour’, ter promotie van haar succesvolle, gelijknamige debuutalbum. De kaartverkoop van dit concert start vrijdag 10 december om 10.00 uur.</strong></p>
<p> De ‘SOUR Tour’ begint op 2 april in San Francisco, doet meer dan veertig grote steden aan in Noord-Amerika en Europa, en sluit op 6 en 7 juli af met twee concerten in de Eventim Apollo in Londen. Voor het Europese deel van de tournee brengt Rodrigo als special guest Baby Queen mee.<br> <br>De touraankondiging volgt kort op haar verkiezing tot ‘New Artist of the Year’ bij de American Music Awards 2021 en sluit een geweldig jaar af waarin Rodrigo onlangs ook zeven nominaties voor de Grammy Awards 2022 in de wacht sleepte, voor ‘Record Of The Year’, ‘Album Of The Year’, ‘Song Of The Year’, ‘Best New Artist’, ‘Best Pop Solo Performance’, ‘Best Pop Vocal Album’ en ‘Best Music Video’.<br> <br>‘SOUR’, door Rolling Stone uitgeroepen tot nummer 1-album van het jaar en volgens The New York Times een van de beste albums van 2021, eindigde bovenin verschillende Billboard eindejaarslijsten, waaronder Global 200 Artist, Overall New Artist, Hot 100 Artist, Hot 100 Female Artist en Hot 100 Songwriter. Ook belandde Olivia Rodrigo bovenaan in de onlangs onthulde jaarlijkse ‘Wrapped’-campagne van Spotify, waarin de meest gestreamde artiesten, nummers, albums en podcasts van het platform worden belicht. Met meer dan 1,1 miljard streams was haar single ‘drivers license’ het meest gestreamde nummer van 2021 op Spotify (zowel in de VS als wereldwijd) met ‘good 4 u’ ook in de top vijf en ‘SOUR’ wereldwijd het meest gestreamde album. Rodrigo werd bovendien uitgeroepen tot Variety's ‘Songwriter of the Year’ en kreeg een Apple Music Award voor ‘Breakthrough Artist of the Year’, ‘Album of the Year’ én ‘Song of the Year’.<br> <br>Het langverwachte debuutalbum ‘SOUR’ kwam direct binnen op nummer 1 in de Billboard 200 en behaalde met 295.000 album-equivalente eenheden in de VS meteen goud in de eerste week. ‘SOUR’ is het meest gestreamde debuutalbum van een vrouwelijke artiest ooit en brak met meer dan 385 miljoen wereldwijde streams ook het record voor het meest gestreamde album van een vrouwelijke artiest in één week. Het album leverde de 18-jarige multi-platina artiest in de VS twee nummer 1-hits op: ‘drivers license’ (4x platina) en ‘good 4 u’ (3x platina), alsmede een top 5-hit met ‘deja vu’ (2x platina). Het album kwam binnen op nummer 1 in Groot-Britannië, Canada, Ierland, Noorwegen, Nederland, Zweden, Australië en Nieuw-Zeeland. Alle elf nummers op het album belandden in de top 30 van Billboard's Hot 100, waardoor Rodrigo de eerste vrouwelijke artiest én de vierde act ooit is met tegelijkertijd elf of meer nummers in de top 30.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; cursor: pointer;"></a></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First.&nbsp;<a href="https://www.afaslive.nl/eten-drinken" target="_blank">Reserveer nu</a>&nbsp;een tafel en geniet van heerlijke gerechten afgestemd op het seizoen.&nbsp;Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken.&nbsp;Voor overige vragen, wijzigingen of (groeps)reserveringen kan je mailen naar&nbsp;<a href="mailto:restaurant@afaslive.nl">restaurant@afaslive.nl</a>.</p>
				