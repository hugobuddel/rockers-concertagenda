<p>In 1973 bracht Bruce Springsteen zijn eerste twee platen uit. De debuut LP ‘Greetings from Asbury Park’ en het vervolg ‘The Wild, The Innocent and The E-street Shuffle’ herbergen meerdere pareltjes. Denk aan Spirit in the Night, Blinded by the Light, The E-street Shuffle, Rosalita en Kitty’s Back. Je hoort op die platen allerlei muzikale invloeden en verschillende muziekstijlen terug. Dat is nu liefst 50 jaar geleden.<br>
<br>
Nederlands beste Springsteen tribute <strong>The Bruceband</strong> brengt je een show met tal van songs van deze twee LP’s uit 1973. The Bruceband speelt al bijna 20 jaar en heeft een zeer goede reputatie opgebouwd met honderden shows in binnen- en buitenland. Wie de Bruceband eerder gezien heeft, zal beamen dat deze band de sfeer en de intensiteit sterk benadert, die Bruce en The E-streetband zo kenmerkt. Naast de oude songs zal er bij deze show ook ruimte zijn voor ander werk uit het oeuvre van Springsteen en uiteraard ook voor verzoekjes uit het publiek. Deze bijzondere show van The Bruceband mag je als liefhebber van Springsteen niet missen.</p>