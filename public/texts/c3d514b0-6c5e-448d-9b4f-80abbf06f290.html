
<p>Met als ondertitel <em>A Celebration of Sound</em> is Le Guess Who? een van de meest vooruitstrevende festivals ter wereld. Het festival presenteert artiesten en geluiden die op andere podia nauwelijks te zien en horen zijn. De 15e jubileumeditie vindt plaats van 10 t/m 13 november 2022 in Utrecht. Vier dagen lang neemt Le Guess Who? de stad over met shows van meer dan 150 artiesten die optreden in popzalen, theaters, kerken, oude fabriekspanden en clubs.</p>
<p>Op donderdag 10 november vind je op het programma o.a. <strong>Low</strong>, de groep die al tientallen jaren de mogelijkheden van de rockmuziek herdefinieert; het Rotterdamse <strong>Rats on Rafts</strong> presenteert een eenmalig optreden dat hun nieuwste album tot leven brengt met een multidisciplinaire show met video, theater en dans; de inheemse Ainu-muzikant <strong>OKI</strong>; gitarist en Tortoise-lid <strong>Jeff Parker</strong>, een van de meest veelzijdige en innovatieve componisten van hedendaagse muziek; <em>Dykegeist</em>, een nieuw choreografisch werk van de Britse performancekunstenaar <strong>Eve Stainton</strong> met livemuziek van <strong>Mica Levi</strong>; en <strong>Groupe RTD</strong>, de nationale staatsband van Djibouti die bestaat uit jong talent naast oude meesters.</p>
<h3><strong>TICKETS</strong></h3>
<p>Vierdaagse passe-partouts voor Le Guess Who? 2022 kosten €158,00; dagkaarten zijn verkrijgbaar voor €58,00 (incl. servicekosten) via <a href="https://widget.yourticketprovider.nl/?cid=1027522&amp;productid=48370#/tickets/48370/OTg4Mzg">leguesswho.com/tickets</a>.</p>
<div class="js-cookie-btn eagerly-tools-cookie-embed eagerly-tools-cookie-blocked height-fix" data-embed="%3Ciframe+title%3D%22A+taste+of+Le+Guess+Who%3F%22+width%3D%22500%22+height%3D%22281%22+src%3D%22https%3A%2F%2Fwww.youtube.com%2Fembed%2FSc4mjNZJhpk%3Ffeature%3Doembed%22+frameborder%3D%220%22+allow%3D%22accelerometer%3B+autoplay%3B+clipboard-write%3B+encrypted-media%3B+gyroscope%3B+picture-in-picture%22+allowfullscreen%3E%3C%2Fiframe%3E"><span>Je cookie instellingen blokkeren YouTube.<br>Pas <a href="#" class="">je instellingen</a> aan om gebruik te maken van YouTube.</span></div>
