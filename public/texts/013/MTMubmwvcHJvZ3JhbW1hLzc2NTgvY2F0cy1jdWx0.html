
    <div class='long-html'>
    <section class='long-html__text'>
    <h3>Library Card + Mantra</h3><p><strong>Sinds 2022 presenteren 013 x The Cat’s Back; Cat’s Cult! </strong><strong>Elke eerste woensdag van de maand organiseren we een punk/garage avond met opkomende Nederlandse bands. Deze shows vinden plaats in de kleine Tilburgse bar The Cat's Back en de toegang is gratis! In het verleden stonden hier Marathon, Bad Penny, The Covids, Smudged, Andy &amp; The Antichrist en meer. Wees er op tijd bij, want uit ervaring weten we ondertussen: vol = vol!</strong></p>
<p><strong>Library Card</strong> speelt nerveuze, ongrijpbare post-punk, waarin explosies van onverwacht grootse post-rock voortdurend op de loer liggen. Quitz, Kalkman en Karayalçin leveren de basis voor de sardonische gesproken zang van Lot van Teylingen, die zich steeds meer ontpopt als een meeslepend verteller. De band past in de tijdgeest, maar op een manier die authentiek en geheel eigen is. </p>
<p>Dat Haarlem een broeinest van talent is, is geen geheim. En opnieuw stelt de stad ons niet teleur met de vierkoppige psy-grunge formatie <strong>Mantra</strong>. Dikke baslijnen en een niet aflatende groove op de drums leggen de basis voor de twee gitaristen om een heerlijke spanning op te bouwen met knap geconstrueerde riffs en melodieuze licks. Schijnbaar moeiteloos speelt het viertal met dynamiek, waarbij beiden de stilte opzoeken en voluit rocken, wat resulteert in totale chaos onder het publiek.<strong><br></strong></p>
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://youtube.com/embed/2792KLDh3UI/" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://youtube.com/embed/CedA_EOk0gY/" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://youtube.com/embed/VVMylo56bpg/" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://youtube.com/embed/mLy1iUQEvBQ/" frameborder="0" allowfullscreen></iframe></div></section>
    
    </div>
  