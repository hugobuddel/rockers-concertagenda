<div class="long-html">
  <section class="long-html__text">
    <h3><span>H09909</span></h3>
    <p>
      In welke dimensie deze twee creatieve geesten ons zullen brengen weten we
      nog niet precies, maar het zal mening synthwave liefhebber doen
      watertanden. James Kent, beter bekend als <strong>Pertubator</strong>, is
      al jaren het meesterbrein achter de retro-geïnspireerde donkere
      elektronische muziek die het afgelopen decennium haar heropleving
      beleefde. Hij breekt met de overbekende clichés van synthwave en leidt
      fans naar diepere, niet in kaart gebrachte gebieden. Zo bundelde hij vorig
      jaar nog zijn krachten met Johannes Persson (Cult of Luna) voor het
      Roadburn <em>commissioned project</em> Final Light. Verwacht donkere
      synths die worden samengevoegd met klassieke post-punk, goth, zware
      technoritmes en in-your-face gitaarriffs die je gegarandeerd sprakeloos
      achterlaten.
    </p>
    <p>
      Het geluid van <strong>Carpenter Brut</strong> werd gevormd door een
      interesse in jaren '80 tv-shows en B-film soundtracks waar synthesizers in
      overvloed aanwezig waren. Franck Hueso begon muziek te schrijven als
      Carpenter Brut met de bedoeling geluiden uit horrorfilms, metal, rock en
      elektronische muziek te mengen. Gehuld in mysterie heeft de Franse act een
      voorliefde voor het occulte, kitscherige geluiden en vintage instrumenten.
      Hij toerde met o.a. Ghost, voor wie hij de succesvolle retro remix van
      Dance Macabre maakte. De muzikale basis van de band bestaat uit electro en
      metal, wat live resulteert in een oplevende en bizarre revival sound,
      waardoor ze een van de voorlopers zijn in de retro new wave scene. Met
      deze co-headlining show van deze Fransen verwachten we veel sfeer, een
      zeer filmische ambiance en een verbijsterende hoeveelheid heavy.
    </p>
    <p>
      Het voorprogramma wordt verzorgd door een duo dat net zo goed als
      headliner op het podium zou kunnen staan. <strong>Ho99o9</strong> mengt al
      meer dan tien jaar hiphop met keiharde punkriffs en vervormde
      elektronische producties. Het duo staat bekend om hun confronterende
      liveshows die je in een mum van tijd de moshpit in sleuren. De wervelwind
      die Ho99o9 heet komt het publiek eens goed op warmen voor de rest van de
      avond.
    </p>
  </section>
  <section class="long-html__music-videos">
    {"outer":null,"src":"","id":null,"type":"youtube"}
    <div class="iframe-wrapper-16-9">
      <iframe
        width="380"
        data-zelfgebouwd
        height="214"
        src="https://youtube.com/embed/_3i7tcZ-szI/"
        frameborder="0"
        allowfullscreen
      ></iframe>
    </div>
    <div class="iframe-wrapper-16-9">
      <iframe
        width="380"
        data-zelfgebouwd
        height="214"
        src="https://youtube.com/embed/FAuNl-JksBE/"
        frameborder="0"
        allowfullscreen
      ></iframe>
    </div>
  </section>
</div>
