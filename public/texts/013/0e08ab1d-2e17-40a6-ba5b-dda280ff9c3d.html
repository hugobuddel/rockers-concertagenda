
    <div class='long-html'>
    <section class='long-html__text'>
    <h3><span>Being As An Ocean</span><span>Oceans Ate Alaska</span><span>Sentinels</span></h3><p>In februari komt de Amerikaanse metalcore band <strong>Currents</strong> naar onze Next met een show waar metalheads zeker niet omheen kunnen. Sinds de oprichting in 2011 heeft de band meerdere studioalbums en EP's uitgebracht, waaronder het meest recente album 'The Death We Seek'. Currents speelde eerder al in het voorprogramma van bands als Thy Art is Murder, We Came As Romans en Ice Nine Kills. Met hun eigen headlineshow wordt de zaal gegarandeerd ondersteboven geblazen door zware riffs en teksten over gevechten die zich diep in je geest afspelen. Zin in een avondje harde metal? Laat je dan meevoeren naar onze Next!</p>
<p>Het voorprogramma wordt deze avond door maar liefst drie bands verzorgd. De eerste support is de Amerikaanse deathcore band <strong>Sentinels</strong> komt de zaal opwarmen met hun indrukwekkende energie. De Britse metalcore band <strong>Oceans Ate Alaska</strong>, vernoemd naar een tsunami bij Alaska in 1950, komt de grenzen tussen verschillende vormen van moderne metal verleggen. Ook de Amerikaanse post-hardcore band <strong>Being As An Ocean</strong> versterkt het team en maakt het cirkeltje van oceaan-gethematiseerde bandnamen rond.</p>
    </section>
    
    
    </div>
  