
    <div class='long-html'>
    <section class='long-html__text'>
    <p><strong>Bruce Dickinson</strong> keert terug naar 013! De frontman van Iron Maiden staat wereldwijd bekend als een van de grootste en meest onderscheidende heavy metal zangers aller tijden. Hij is ook bekend geworden als auteur, piloot, omroeper, bierbrouwer, zakenman, sportman, spoken-word performer, scenarioschrijver en internationaal succesvolle soloartiest. Naast het blijven toeren en opnemen met Iron Maiden, vond Dickinson de tijd om zijn autobiografie ‘What Does This Button Do’ uit te brengen en er vervolgens de wereld mee rond te toeren onder de titel An Evening With Bruce Dickinson, waarmee hij o.a. begin 2023 ons poppodium bezocht.&nbsp;</p>
<p>De wens om weer een zelfstandig muzikaal project op te starten heeft altijd op de lange baan geschoven en in 2021 kreeg Dickinson eindelijk de kans om zich daar weer op te richten. Hij wendde zich opnieuw tot gitarist Roy Z om samen te werken aan een aantal onafgemaakte ideeën en dat werd al snel zijn aankomende zevende studioalbum, The Mandrake Project, dat begin 2024 zal worden uitgebracht. Met The Mandrake Project creëert de gevierde alleskunner een geheel nieuwe wereld in de muziek en daarbuiten. Tijdens de tour neemt&nbsp;Bruce zijn fenomenale band - met gitarist Roy Z, drummer Dave Moreno, bassist Tanya O'Callaghan en toetsenist Mistheria - mee, om de show naar ongekende hoogten te tillen.&nbsp;The Mandrake Project zou wel eens de kroon op Dickinson's solocarrière tot nu toe kunnen zijn!</p>


    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://youtube.com/embed/LK9xXgBgS_Q/" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://youtube.com/embed/w2WIWtffuRA/" frameborder="0" allowfullscreen></iframe></div><div class='iframe-wrapper-16-9'><iframe width="380" data-zelfgebouwd height="214" src="https://youtube.com/embed/gqUtK9HtOWA/" frameborder="0" allowfullscreen></iframe></div></section>
    
    </div>
  