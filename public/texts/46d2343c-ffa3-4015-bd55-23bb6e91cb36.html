
                    <div class="mb">
                    <p>De drie jongens van Noisy kennen elkaar van een skatepark in Zuid-Engeland en besloten samen muziek te gaan maken zonder grenzen, met catchy hooks en dikke beats. Geïnspireerd op de huidige playlist-mentaliteit maken zanger Cody, gitarist Connor en producer Spencer iets compleet nieuws, ergens tussen hiphop, drum &amp; bass, poppunk&nbsp;en de tijdloze branie van de Happy Mondays in. De jongens doen alles zelf, van het schrijven en opnemen, tot aan het ontwerpen van hun merch en het schieten van hun video’s. Na festivals als Reading &amp; Leeds en Boardmasters en supports van o.a. Yungblud, You Me At Six en Don Broco, is het nu tijd voor een eigen headline tour en gelukkig slaan ze onze Upstairs niet over!</p>

<p><span style="font-weight:700;">De Melkweg stelt met trots Liveurope voor, het eerste pan-Europese initiatief dat concertzalen ondersteunt bij de promotie van opkomend muzikaal talent uit Europa.</span></p>

<p>Liveurope support verschillende concertzalen bij het promoten van opkomende Europese artiesten.</p>

<p>Het platform is een label van kwaliteit voor live muziek venues die bijdragen aan Europese diversiteit. Liveurope wil een boost geven aan het programmeren van jonge Europese acts en het bereiken van een nieuw publiek. Opgericht in 2014, is Liveurope het eerste platform dat zich hier actief mee bezig houdt.&nbsp;</p>

<p><span style="font-weight:700;">Wie zijn de Liveurope members?</span></p>

<p>Liveurope brengt internationale zalen dichter bij elkaar binnen Europa. Het platform wordt gecoördineerd door Ancienne Belgique, concertzaal in het hart van Europa: Brussel. De concertzalen worden geselecteerd aan de hand van hun toewijding wat betreft het boeken van Europees talent en hun internationale reputatie.&nbsp;</p>
                    </div>
                                            <div class="list-icons">
                            <ul class="unstyled-list nm mb-half">
                                                                <li><a class="icon-link" href="https://theworldnoisy.com/" target="_blank">NOISY Website</a></li>
                                                                <li><a class="icon-link" href="https://www.instagram.com/theworldnoisy/" target="_blank">NOISY Instagram</a></li>
                                                                <li><a class="icon-link" href="https://www.facebook.com/theworldnoisy" target="_blank">NOISY Facebook</a></li>
                                                            </ul>
                        </div>
                                    