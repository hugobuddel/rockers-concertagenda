
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p>Op 18 december komt <strong>SYLVAINE</strong> met haar NOVA tour naar Dynamo! Tijdens de tour presenteert ze haar nieuwe album “NOVA” dat op 4 maart uitkomt via Season of Mist. De specials guest voor deze avond is Engelse band <strong>FVNERALS.</strong></p>
<h5>SYLVAINE</h5>
<p><strong>SYLVAINE</strong> is het geesteskind van de Kathrine Shepard, een Noorse multi-instrumentaliste met Amerikaanse wortels. Alcest liefhebbers kennen haar betoverende stem wellicht van de albums “Kodama” en “Spiritual Instinct” maar haar eigen one-woman band Sylvaine verdient ook alle aandacht. Met haar zelf uitgebrachte debuut “Silent Chamber, Noisy Heart” wekte ze de interesse van het gerenommeerde Season Of Mist label waarbij de album “Wistful” (2016) en “Atoms Aligned, Coming Undone” (2018) verschenen. De mooie mix van black en post rock bracht haar met begeleidingsband wereldwijd langs grote podia. Bijvoorbeeld die van het Wave Gotik Treffen en ook ontving ze vorig jaar een uitnodiging voor het Roadburn festival wat om de welbekende redenen helaas niet kon doorgaan. Op 4 maart 2022 verschijnt – wederom bij Season Of Mist. Het nieuwste album met de toepasselijke titel “Nova” dus alle reden om alle geleden schade live in te gaan halen. Is het al 8 december?<br>
<a href="https://www.sylvainemusic.com/">sylvainemusic.com</a></p>
<h5>FVNERALS</h5>
<p><strong>FVNERALS</strong> is inmiddels neergestreken in Leipzig (D) na eerder in Engeland, Schotland en België gevestigd te zijn geweest. Ze mixen doom, dark ambient, drone en post-rock zoals te horen is op hun albums “The Light” (2014) en “Wounds” (2016) waarna vele optredens in Europa volgden waaronder een uitgebreide tour met Emma Ruth Rundle. Hiermee trok de band de aandacht van het gerenommeerde Prophecy Productions label via wie dit jaar hun derde album zal gaan verschijnen. We kunnen niet wachten om het nieuwe maar ook het eerdere materiaal op de planken van Dynamo te horen!<br>
<a href="https://www.fvnerals.com/">fvnerals.com</a></p>
<h6>Info</h6>
<p>Tickets zijn verkrijgbaar in de voorverkoop voor €21,50, aan de deur is het ticket €25,00.</p>
					