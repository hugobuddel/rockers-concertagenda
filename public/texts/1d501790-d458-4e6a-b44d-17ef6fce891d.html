<p><span class="x193iq5w xeuugli x13faqbe x1vvkbs x1xmvt09 x1lliihq x1s928wv xhkezso x1gmr53x x1cpjm7i x1fgarty x1943h6x xudqn12 x3x7a5m x6prxxf xvq8zen xo1l8bm xzsf02u" dir="auto">De uit Queens in New York City afkomstige Jesse Malin begon als jonge tiener hardcore te maken bij de band Heart Attack en groeide door bij de punkrockformatie D Generation. Vanaf zijn solodebuut The Fine Art Of Self Destruction dat in nauwelijks drie dagen met de hulp van Ryan Adams als zelfverklaarde producer ineen geknutseld werd, toonde Malin evenals op een handvol opvolgers zijn veelzijdigheid als songwriter en uitvoerder. Zo switcht de man moeiteloos van gedreven rootsrock naar melodieuze pop. Malin profileert zich niet zelden als poëtisch ingestelde rocktroubadour die bij momenten in de buurt komt van de heilige rock ’n roll drievuldigheid uit de grootstad Mitch Ryder/ Lou Reed/Bruce Springsteen.<br>
Deze tour staat in het teken van de 20-jarige verjaardag van zijn debuut The Fine Art of Self Destruction maar verwacht ook songs van Jesse’s laatste plaat Sad and Beautiful dat onlangs uitkwam op Wicked Cool Records en dat opnieuw laat zien dat Malin een meester is in het schrijven van aanstekelijke popsongs met de zo kenmerkende country-twang. Jesse Malin komt deze tour met voltallige band naar Europa.<br>
Topper!<br>
Helaas heeft Tommy Stinson moeten afzeggen voor deze tour wegens een noodzakelijke operatie. Wij wensen hem beterschap. In zijn plaats komt Trapper Schoepp mee, een begenadigd singer-songwriter die zijn nieuwe album Siren Songs komt presenteren, een plaat in de traditie van de beste Amerikaanse follkzangers. </span></p>
<p>ENIGE NL SHOW!</p>