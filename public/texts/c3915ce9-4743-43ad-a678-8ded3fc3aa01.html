<p><strong>Incubus</strong> is een van de grootste namen in het hedendaagse rockcircuit en wordt in één adem genoemd met bands als Korn, Deftones en Limp Bizkit. Begonnen als een bijna funky nu-metal crossover band, zijn ze via juweeltjes als ‘Make Yourself’, ‘Morning View’ en ‘A Crow Left Of Murder’ uitgegroeid tot een volwaardige rockband die meedoet in de absolute toplaag. Incubus werd begin jaren '00 een van de populairste alt-metalbands en onderscheidde zich van het drukke veld door onvermoeibaar toeren en een breed muzikaal palet. Met een veelzijdige mix van heavy metal, funk, jazz, hiphop, techno, post-grunge en alternatieve rock deed de band zijn intrede in de mainstream met hun derde album ‘Make Yourself’. En tot op de dag van vandaag zet de formatie uit Californië hun heerschappij voort. Vergeet die stoffige discman, Incubus neemt je <em>live</em> mee op een tripje naar de 00’s. Mis dit niet!</p>
<p>De support van deze avond wordt verzorgd door Lealani.&nbsp;Met haar betoverende stem en verfijnde songwriting weet Lealani een atmosfeer van dromerigheid en introspectie te creëren. Haar muziek omarmt verschillende genres, zoals elektronica, R&amp;B en pop en mengt deze op een meesterlijke manier tot een eigen geluid. Haar nummers zijn doordrenkt met subtiele melodieën, intrigerende ritmes en doordachte teksten die diep resoneren.</p>
<p><em>Van elk gekocht ticket gaat er €1,- naar de Make Yourself Foundation, waarmee Incubus voor deze tournee samenwerkt.<br><br>Deze avond wordt mede mogelijk gemaakt door KINK.</em><em></em><em><br></em><em></em><em><br></em></p>
<p><em><strong>VIP Packages are also available for this performance, which you can order in the ordering process. <a href="https://www.013.nl/vip-information-incubus" target="_blank">Click here</a> for more information regarding VIP's.</strong><br></em></p>
<p></p>