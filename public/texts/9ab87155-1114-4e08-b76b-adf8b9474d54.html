<a href="/nl/heavy/"><span><span>Onderdeel van</span><span>Heavy</span></span><figure aria-hidden="true"><img src="https://assets.melkweg.nl/scaled/100x/themepages/2f5267f3-9c9d-48ca-880b-366731f78d36/heavy.jpg" srcset="" alt="" width="1080" height="1080" loading="lazy"></figure></a><p>Punklegendes met een hoofdletter P! Descendents maakt al sinds de jaren tachtig grote furore in de Los Angeles punkscene. Met platen als ‘Everything Sucks’ en ‘Milo Goes To College’ hebben de heren een repertoire vol brutale hardcoresongs opgebouwd. Daarin zingt frontman Milo Aukerman over koffie, gebroken harten en de puberhaat voor je ouders.</p><p>De band startte als powertrio in 1978 met bassist Tony Lombardo, drummer Bill Stevenson en gitarist Frank Navetta. Maar al snel voegde vocalist Milo Aukerman zich bij het trio. Als viertal volgde in 1982 het typerende Descendent-album en tevens debuut, ‘Milo Goes To College’. De combinatie van aanstekelijke melodieën met hun rauwe energie maakt de sound waarmee Descendents aan de vooravond stond van genres als "powerpop", "melodische hardcore" of het populaire "poppunk".</p>