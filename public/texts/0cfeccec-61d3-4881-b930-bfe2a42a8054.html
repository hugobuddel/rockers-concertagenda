<p>Het heeft zestien jaar mogen duren, maar de waterpijplurkers van Bongzilla hebben eindelijk een nieuw album genaamd Weedconsin uitgebracht. Smijt wat haze in je grinder, rol een spliff en laat de wietbakens ontbranden. Vandaag verliezen we ons in de dichte dampen van de lome riffs en de gortige baslijnen.</p>
<p>Het Amerikaanse Bongzilla is een zwaargewicht in het stonerdoomgenre. Ze scharen zich onder genregrootheden als Sleep, Electric Wizard en Weedeater.<br>
Met hun album Weedconsin op Heavy Psych Sounds levert het voor het eerst als trio opererende Bongzilla een album af dat bol staat van zware doses stoner, doom en psychedelische space rock waarmee het precies doet waar het goed in is, zware en logge riffs afvuren ondersteund door een beukende ritmesectie. Deze plaat volgt een pad van zware riffs, geestverruimende jams, sonische tonen en stampende beats maar zal vooral live lekker klinken als je broekspijpen gaan trillen.<br>
Topper in het genre. Tickets zullen wel hard gaan vermoeden we..</p>
<p><em><strong>*</strong></em><br>
<em><strong>Noot: We moeten sowieso een keer weg van onze huidige locatie maar dat weerhoudt ons er niet van toffe bands naar Utrecht te halen. Op dit moment weten we nog niet of dit concert ‘gewoon’ op onze huidige locatie aan CAB Rondom 100 kan plaatsvinden. We hopen van wel maar als dat niet zo is, gaan we op zoek naar (en vinden we) een andere locatie in Utrecht. </strong></em><br>
<em><strong>*</strong></em></p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Bongzilla - Weedsconsin (Full Album 2021)" src="https://www.youtube.com/embed/Rnzag5MybIQ?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>