<p><strong>De Amerikaanse rock- en poppunkband Fall Out Boy geeft op dinsdag 24 oktober een concert in AFAS Live Amsterdam. De show is onderdeel van de tour 'So Much For (Tour) Dust'. Support acts tijdens deze avond zijn de Amerikaanse poprockact PVRIS en rapper nothing,nowhere.. De kaartverkoop voor het concert start op vrijdag 17 februari om 10.00 uur via Ticketmaster.</strong></p>
<p> Tourtitel 'So Much For (Tour) Dust' refereert aan het aankomende achtste studioalbum van Fall Out Boy: 'So Much For Stardust'. Voor dit album tekende de band bij platenmaatschappij Fueled By Ramen, die ook debuutplaat 'Take This To Your Grave' uitbracht. Waar de band de afgelopen jaren experimenteerde met electropop, voeren op de nieuwste singles 'Love From The Other Side' en 'Heartbreak Feels So Good' gitaren als vanouds de boventoon.<br> Fall Out Boy werd opgericht in 2001 in Wilmette, Illinois en bestaat uit zanger en gitarist Patrick Stump, bassist Pete Wentz, gitarist Joe Trohman en drummer Andy Hurley. De groep heeft zich door de jaren heen ontwikkeld tot een van de grootste namen in het rock, poppunk- en emogenre. Met onder andere de hits 'Sugar, We're Going Down', 'This Ain't a Scene, It's an Arms Race' en 'My Songs Know What You Did In The Dark (Light Em Up)' verwierf de band bekendheid over de hele wereld.<br> In de zomer van 2022 tourde Fall Out Boy nog met Green Day en Weezer door Europa onder de noemer 'Hella Mega Tour', waarbij de drie acts ook te zien waren met een grote openluchtshow in het Stadspark Groningen.<br> <br> </p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; font-style: normal; font-variant-ligatures: normal; font-variant-caps: normal; font-weight: 400; font-size: 16px; font-family: &quot;Trebuchet MS&quot;, &quot;Helvetica Neue&quot;, Helvetica, Tahoma, sans-serif; cursor: pointer;"></a></p>
<p><strong>Restaurant First</strong><br>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>