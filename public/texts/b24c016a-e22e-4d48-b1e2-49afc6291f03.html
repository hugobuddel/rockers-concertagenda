
					<p><strong>alt-J speelt op donderdag 24 november 2022 in AFAS Live te Amsterdam. Na hun debuutalbum An Awesome Wave in 2012 heeft het trio wereldwijd op verschillende drukbezochte festivals en poppodia gestaan. Na eerdere uitverkochte AFAS Live shows in 2018, keert de band terug naar het Amsterdamse podium. Ook bracht alt-J in 2022 hun vierde album The Dream uit, waarnaar de aanstaande tour is vernoemd. Kaarten zijn verkrijgbaar via www.altjlive.nl.</strong></p>
<p>Een ontmoeting op de Universiteit van Leeds leidde in 2012 tot het ontstaan van alt-J. In hetzelfde jaar braken ze door met hun debuutalbum An Awesome Wave, waarvan dit jaar het 10-jarig jubileum wordt gevierd. De band, bestaande uit vocalist en gitarist Joe Newman, toetsenist en vocalist Gus Unger-Hamilton en drummer Thom Green, staat bekend om hun alternatieve elektronische interpretatie van gitaarpop. Niet alleen hebben ze vele nominaties binnen weten te slepen, de band is ook een graag geziene gast op wereldwijde festivalpodia en in de popzalen. Met populaire singles als ‘Breezeblocks’, ‘Fitzpleasure’ en ‘Left Hand Free’ is alt-J inmiddels een veel gehoord, nog altijd ongewoon geluid in de indiepop.<br> <br><strong>The Dream <br></strong>Voor het eerst in vier jaar tijd bracht alt-J afgelopen vrijdag nieuwe muziek uit. De band bewijst hiermee dat ze niet hebben stilgezeten sinds hun pauze in 2019. Hoewel het vierde album, genaamd The Dream, is opgenomen gedurende de pandemie, draagt het een veel grotere boodschap uit. Van moord tot liefde en van Coca Cola tot cryptocurrency; ieder nummer kent een ander thema en staat open voor eigen interpretatie. Hoewel de single ‘Get Better’ een duidelijke knipoog bevat naar de pandemie, vormen donkere thema’s als liefde en verlies al jaren de rode draad in de discografie van de band. Met een passende mix van experimentele en emotionele nummers weet alt-J met The Dream hun nieuw gevonden energie te vertolken in hun meest kenmerkende en gedurfde album tot dusver. </p>
<p>Verwacht dus een zeer gevarieerde show van het drietal op 24 november 2022 in AFAS Live; de zaal die na eerdere uitverkochte shows het perfecte podium biedt voor de comeback van het uitgesproken alt-J. </p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; display: inline-block; vertical-align: middle; cursor: pointer; height: auto !important;"></a></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.<br></p>
				