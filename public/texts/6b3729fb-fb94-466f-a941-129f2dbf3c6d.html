
<p>Met als ondertitel <em>A Celebration of Sound</em> is Le Guess Who? een van de meest vooruitstrevende festivals ter wereld. Het festival presenteert artiesten en geluiden die op andere podia nauwelijks te zien en horen zijn. De 15<sup>e </sup>jubileumeditie vindt plaats van 10 t/m 13 november 2022 in Utrecht. Vier dagen lang neemt Le Guess Who? de stad over met shows van meer dan 150 artiesten die optreden in popzalen, theaters, kerken, oude fabriekspanden en clubs.</p>
<h3><strong>CURATOREN</strong></h3>
<p>Het uitnodigen van gastcuratoren om hun eigen programma’s samen te stellen is door de jaren heen een geprezen kenmerk van Le Guess Who? geworden. Curatoren maken een persoonlijke selectie van hun inspiraties en gelijkgestemde artiesten, met gevestigde namen naast opkomende acts. In 2022 zijn dit de uit Baltimore afkomstige experimentele rockband <strong>Animal Collective</strong>; West Coast hiphop trio <strong>clipping.</strong>; en het Londense underground collectief <strong>CURL </strong>(Mica Levi, Coby Sey &amp; Brother May).</p>
<h3><strong>OPTREDENDE ARTIESTEN</strong></h3>
<p>Alle curatoren treden zelf op tijdens Le Guess Who? 2022. Verder zijn er optredens van o.a. meesterpianist en anti-apartheid activist <strong>Abdullah Ibrahim</strong> (voorheen Dollar Brand) uit Kaapstad met een betoverende solo piano-performance; <strong>Low</strong>, de groep die al tientallen jaren de mogelijkheden van de rockmuziek herdefinieert; de familiegroep <strong>The Staples Jr. Singers</strong>, wiens album 'When Do We Get Paid' uit 1975 recentelijk opnieuw werd uitgebracht door David Byrne’s Luaka Bop label, treden voor het eerst in 40 jaar live op, en voor het eerst ooit buiten de Mississippi Delta; de Tuareg-groep <strong>Les Filles de Illighadad </strong>uit Niger; <strong>Liv.e</strong>, een rijzende ster in lo-fi en avant-garde R&amp;B; gitarist en Tortoise-lid <strong>Jeff Parker</strong>, een van de meest veelzijdige en innovatieve componisten van hedendaagse muziek; experimentele rockgroep <strong>Horse Lords</strong>; de uit Detroit afkomstige, in Berlijn woonachtige <strong>Laurel Halo</strong>; de mysterieuze, Zweedse experimentele rockgroep <strong>Goat</strong>; muzikant en dichter <strong>Moor Mother</strong> in samenwerking met rapper <strong>billy woods</strong>; <strong>Groupe RTD</strong>, de nationale staatsband van Djibouti; de Londense, opkomende indieband <strong>Dry Cleaning</strong>; de ambient/jazz van het Duitse <strong>Bohren &amp; der Club of Gore</strong>; Palestijnse artiest, rapper en producer <strong>Bint7alal</strong>; en Kinshasa's <strong>KOKOKO!</strong>, die de harde, maar explosief creatieve realiteit van de Congolese stad soundtrackt.</p>
<h3><strong>TICKETS</strong></h3>
<p>Vierdaagse passe-partouts voor Le Guess Who? 2022 kosten €158,00; dagkaarten zijn verkrijgbaar voor €58,00 (incl. servicekosten) via&nbsp;<a href="http://leguesswho.com/tickets">leguesswho.com/tickets</a>.</p>
<div class="js-cookie-btn eagerly-tools-cookie-embed eagerly-tools-cookie-blocked height-fix" data-embed="%3Ciframe+title%3D%22A+taste+of+Le+Guess+Who%3F%22+width%3D%22500%22+height%3D%22281%22+src%3D%22https%3A%2F%2Fwww.youtube.com%2Fembed%2FSc4mjNZJhpk%3Ffeature%3Doembed%22+frameborder%3D%220%22+allow%3D%22accelerometer%3B+autoplay%3B+clipboard-write%3B+encrypted-media%3B+gyroscope%3B+picture-in-picture%22+allowfullscreen%3E%3C%2Fiframe%3E"><span>Je cookie instellingen blokkeren YouTube.<br>Pas <a href="#" class="">je instellingen</a> aan om gebruik te maken van YouTube.</span></div>
