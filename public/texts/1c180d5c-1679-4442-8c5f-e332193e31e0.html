<div class="grid">
<div class="text col-8-12 push-2-12 md-col-10-12 md-push-1-12 sm-col-1-1 sm-push-0">
<div class="intro-bold">
<p>Het ligt gevoelig… Marillion versus Genesis. Het copycat-etiket dat ze in de klassieke Fish-era kregen opgeplakt heeft de band nooit helemaal kunnen afschudden. En nu komt Mr. Punch met een combi-eerbetoon: zij vieren de 40e verjaardag van Marillions debuutalbum, en Genesis komt ook op het feestje!</p>
</div>
<p>Foto: Bart van den Boogaard</p><p>Het Italiaanse Mr. Punch heeft zich inmiddels opgewerkt tot een van de betere tribute acts van Marillion, compleet met de theatrale make-up waarmee ex-frontman Fish de fans om zijn vingers wond. Mr. Punch is geboren uit liefde voor het vroege materiaal van deze neo-progressieve rockband, en laat de complexe songs en uit-duizenden-herkenbare sound opnieuw tot leven komen.</p><p>‘…A Flower! for a Jester’ is een eerbetoon aan het jarige debuutalbum ‘Script for a Jester's Tear’, dat in zijn geheel wordt gespeeld. Daarnaast maakt Mr. Punch een speciaal uitstapje naar het materiaal van Genesis, waar de muzikanten van Marillion toch ook wel wat platen van in de kast hadden staan.</p>
</div>
</div>