<p><strong>013 x The Cat's Back presenteren Cat's Cult! </strong><strong>Elke maand organiseren we een live punk/garage avond met opkomende Nederlandse bands. Deze shows vinden plaats in The Cat's Back en de toegang is.. gratis! Geniet van meest gruizige herrie in hartje Tilburg.</strong><br></p>
<p><strong>Wasted Youth Club</strong> is een vierkoppige Arnhemse Garageband. Geïnspireerd door bands als Fidlar, Together Pangea, Ty Segall en Bass Drum of Death maken ze muziek die klinkt zoals je dronken vette hap smaakt: vies lekker. Leuk feitje,&nbsp;de band&nbsp;heeft hun laatste EP ‘WYC’ op cassette uitgebracht via het Tilburgse cassette-only label Schmetterling Records! De cassette nemen ze ook mee op deze avond, dus scoor hem voordat hij weg is. Wasted Youth Club is er namelijk&nbsp;voor iedereen met een hartslag die wil ontsnappen aan de dagelijkse sleur. De rest is ook welkom.<br></p>
<p><strong>Bad Penny</strong> is een jonge Amsterdamse glitterpunk band die wordt voorgezeten door Sofie Ooteman. Ze brachten in 2018 de splitsingle 'Gray T-Shirt / Bleeding Surfer' in eigen beheer uit en na in NL &amp; de UK gespeeld te hebben, werken ze momenteel aan hun debuut EP.</p>
<p> </p>
<p><em>De ruimte bij The Cat's Back is beperkt dus kom op tijd! VOL = VOL!</em><br></p>
<p></p>