<!-- wp:paragraph -->
<p><strong>Daar is 'ie weer: Hardcore Vrijdag! Een splinternieuwe editie met het alom geprezen recept: veel bier, drops en harde vocalen. De perfecte manier om het weekend keihard in te beuken. Wie komen Neushoorn dit keer afbreken? <strong>HATER</strong>, STRESSSYSTEEM en <strong>Torrential</strong>.</strong></p>
<!-- /wp:paragraph -->
<!-- wp:paragraph -->
<p><strong>HATER</strong><br>Als Glennis Grace een kind zou krijgen met Freddy Madball, zouden ze hem HATER noemen. Eigenlijk somt dit de band wel op; Nederlandstalig en hardcore. Klinkt het als Born from Pain? Als Herder? Of als Neuk!? Als geen van allen en als allemaal tegelijk! Je doet jezelf tekort door dit te missen, dus zorg dat je erbij bent op Hardcore Vrijdag.</p>
<!-- /wp:paragraph -->
<!-- wp:paragraph -->
<p><strong>STRESSSYSTEEM</strong><br>STRESSSYSTEEM is in 2020 bijeengekomen vanuit leden uit diverse crust en hardcore bands uit Groningen. In 2022 kwam hun debuutalbum Vrede Die Geen Vrede Is uit; een exercitie in beukende hardcore punk met snelle thrash metal riffs.</p>
<!-- /wp:paragraph -->
<!-- wp:paragraph -->
<p><strong>Torrential</strong><br>Torrential dendert sinds 2017 met één EP op zak door binnen- en buitenland. Van kraakpand tot kernpodia deelden ze het podium met onder andere The Ocean (GER), Frontierer (VS), Wiegedood (BE), Birds in Row (FR) en Clowns (AU). Post-hardcore van eigen bodem, althans dat was het... De band is rauwer dan voorheen en energieker dan ooit! Dit jaar volgt de release van hun nieuwe materiaal en zal voor fans van The Jesus Lizard, Ken-Mode en METZ een warm welkom zijn.</p>
<!-- /wp:paragraph -->
<!-- wp:paragraph -->
<p><em>Zaal: AA-Security Arena | Type: Staconcert | Garderobe gratis</em></p>
<!-- /wp:paragraph -->