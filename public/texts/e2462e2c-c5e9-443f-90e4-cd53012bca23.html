<div class="long-html">
  <section class="long-html__text">
    <div>
      <p>
        Fokko is een Nederrockband rond songwriter Fokko Mellema, die zijn
        relationele onvermogens graag serveert met een portie gecultiveerde
        lulligheid op een bedje van oorwurmen, afgetoefd met een klodder
        gitaargeweld. Even prakken. Voilà! Fokko.
      </p>
    </div>
    <p>
      Sinds zijn eerste zelfgeschreven liedje in groep 7 over een dode hond
      gebruikt Fokko Mellema muziek om zijn problemen van zich af te schrijven.
      Na jaren warmdraaien met de punky rockbands Jeremy’s en Want Want brengt
      Fokko in 2014 en 2015 onder zijn eigen naam FOKKO drie akoestische EP’s
      uit, ondersteund door een Poprondetour en tal van
      huiskameroptredens.&nbsp;
    </p>
    <p>
      De gitaarmuur laat niet lang op zich wachten. In 2019 verschijnt
      ‘Stadaarnietzodoeiets’, de plaat waarop Fokko zijn powerpopsound opnieuw
      uitvindt, met behulp van een nieuwe band en producer Guido Aalbers. De
      pakkende melodieën kunnen nu leunen op een fijn dichtgetimmerde
      gitaarmuur, vol echo’s van 90s rockbands zoals Weezer en het vroegere werk
      van Greenday.&nbsp;
    </p>
    <p>
      De singles ‘Goeroe’ (2019), ‘KTLL’ (2020), ‘Karin heeft geen corona’
      (2021) en ‘Ding dong ding dong’ (2022) genieten landelijke airplay. Er
      volgen headlinetours langs poptempels waarin Fokko zich ontpopt als een
      energieke rockband vol publieksinteractie en droge humor. Ondertussen
      heeft radiozender KINK Fokko geadopteert als huisband – elke Fokko-single
      krijgt z’n eigen KINKstartjingle.
    </p>
    <p>
      In 2023 zet Fokko dezelfde lijn door met single ‘Life Coach’, waarin Fokko
      een beetje met zichzelf in de knoop zit. Op 17 mei volgt de powerballad
      ‘Mijn hond is dood’, Fokko’s eindelijk afgeschreven eerste liedje van toen
      hij elf jaar oud was.
    </p>
    <p>Foto: Rink Fotografie</p>

    <p>
      Support act <strong>De Nachtelijke Escapades&nbsp;</strong>is een frisse,
      Leidse band die met een goede dosis humor en dichterlijke kunsten hiphop,
      funk, jazz en ska-invloeden aan elkaar verbinden. Dit resulteert in enorm
      energieke concerten en een gegarandeerd feestje.
    </p>
  </section>
  <section class="long-html__music-videos">
    <div class="iframe-wrapper-16-9">
      <iframe
        width="560"
        height="315"
        frameborder="0"
        allow="autoplay; encrypted-media"
        allowfullscreen=""
        src="https://www.youtube.com/embed/JrWujR1bQE8?rel=0"
        data-gtm-yt-inspected-7="true"
      ></iframe>
    </div>
  </section>
</div>
