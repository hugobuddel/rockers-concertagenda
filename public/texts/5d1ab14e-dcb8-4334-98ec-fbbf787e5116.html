
<p>Le Guess Who? is een festival voor grensverleggende muziek en cultuur. Het Utrechtse festival, dat plaatsvindt door de hele stad, presenteert o.a. muziek, film, beeldende kunst van artiesten en kunstenaars die op andere grote festivals en podia weinig te zien en te horen zijn, maar juist inspireren en verrassen. Elk jaar neemt Le Guess Who? in november vier dagen lang de stad Utrecht over, met meer dan 150 optredens, tentoonstellingen, vertoningen en voorstellingen in popzalen, kerken, theaters, ateliers, filmhuizen, musea, oude fabriekspanden, clubs en buurthuizen.</p>
<p>Door de jaren heen is het betrekken van gastcuratoren een internationaal bejubeld kenmerk geworden van Le Guess Who? Deze gastcuratoren nodigen hun inspiraties en gelijkgestemde artiesten – met zowel gevestigde namen als opkomende acts – uit om op te treden op het festival.</p>
<p>De vijftiende editie van Le Guess Who? vindt plaats van 10 t/m 13 november 2022 in Utrecht. Vierdaagse passe-partouts voor het festival zijn verkrijgbaar voor €158,00 (incl. servicekosten) via <a href="https://leguesswho.nl/tickets" target="_blank" rel="noopener">leguesswho.com/tickets</a>. Dagkaarten zijn later verkrijgbaar. Optredende artiesten worden later bekend worden gemaakt.</p>
