
                <div class="island island-light is-pulled-up">
                    <div class="wysiwyg" property="description">
                        
                                                            <p><strong>Groningse indiepop met invloeden van Oasis, The Libertines &amp; The Who</strong></p>
                            
                            <p>Broers in bands, dat is vaak vragen om problemen. De popgeschiedenis staat er bol van, maar niet bij <strong>Orange Skyline</strong>, waar de gebroeders Stefan en Niels van der Wielen een ideaal creatief koppel vormen. Aangevuld met drummer Mart Atema en bassist Simon ‘Benus’ Christiaanse vormen ze samen de vier klassieke elementen: Stefan - vuur, Niels - water, Mart - aarde en Simon - lucht. </p>
<p>Nadat de indie popband in 2013 de POPgroningen Award in ontvangst nam, gingen ze als een speer. Zo verzorgden ze het voorprogramma van o.a. Kaiser Chiefs in de Oosterpoort en Kensington in ZiggoDome. Daarnaast werden ze uitgeroepen tot 3FM Talent, waren ze zien bij programma's als De Wereld Draait Door, sleepten ze een Edison-nominatie binnen en speelden ze meerdere festivals plat, waaronder Eurosonic Noorderslag. </p>
<p>In 2021 tekende de band bij Sony Music en verscheen er eindelijk weer nieuw werk: de single 'Shine On': een dynamische, opwindende en verslavende popsong die iedereen overal ter wereld meteen kan meezingen. Het is een prikkelende voorbode op de nieuwe plaat die eraan zit te komen, geschreven en geproduceerd samen met JB Meijers (bekend van o.a. The Common Linnets).</p>
<p> ‘Je gaat in 2020 werkeloos de lockdown in, wordt getekend op Sony Music, gaat de studio in en komt er in 2021 met een geweldige nieuwe plaat uit,’ vat Stefan samen. ‘Dit is de plaat waar we ons hele leven naar toe hebben gewerkt,’ voegt broer Niels toe.  </p>
<p>Genoeg redenen om een feestje te komen bouwen in onze Kleine Zaal, wij kunnen niet wachten!</p>

                                            </div>
                </div>
            