<p>Sinds hun laatste optreden in 013 in 2017 staat <strong>Alter Bridge</strong> nog steeds hoog op ons verlanglijstje. En deze avond kun je de band eindelijk weer zien in jouw favo poptempel! En ze hebben niet aan populariteit ingeleverd. Sterker nog, het kwartet uit Florida stijgt op hun meest recente plaat Pawns &amp; Kings naar een nog hoger niveau. Alter Bridge is wereldwijd gestaag opgeklommen tot de frontlinie van de hardrock. Op een eigenwijze manier hebben ze alle verwachtingen en normen overtroffen met miljoenen streams, lovende recensies en legendarische sets. De muzikanten hebben dit alles nederig gedaan met een stille toewijding aan het schrijven van betekenisvolle songs en het geven van onvergetelijke shows. Deze tour is het hoogtepunt van bijna twee decennia samen, gedrenkt in bloed, zweet en tranen, en de overwinning door nooit op te geven. Een toewijding van de bandleden aan elkaar en hun collectieve toewijding aan een trouwe fanbase!<br><br><strong>Mammoth WVH</strong>, de formatie onder leiding van Wolfgang Van Halen, zal deze avond het voorprogramma verzorgen. <em>"De naam Mammoth is heel speciaal voor mij,"</em> zegt Wolf. <em>"Niet alleen was het de naam van Van Halen voordat het Van Halen werd, maar mijn vader was de leadzanger."</em> Wolfgang van Halen is er helemaal klaar voor om eindelijk met zijn eigen songs in de schijnwerpers te treden en de familie-erfenis, ter ere van zijn vader, voort te zetten.</p>