<p>JERRY HORMONE ken je als muziekliefhebber natuurlijk van de Rotterdamse punkbands Raginâ€™ Hormones, The Apers, The Quotes (met Japie), Anne Frank Zappa (met Elle Bandita), The Windowsill &amp; The Rubber Hearts.</p>
<p>Als minder ingewijde muziekliefhebber ken je Jerry Hormone wellicht als uitmuntende kandidaat van de quiz De Slimste Mens (wie kijkt dat in godsnaam?), schrijver van de roman Het Is Maar Bloed of columnist van het blad Nieuwe Revu (wie leest dat?). Enfin, bezig baasje die Jerry maar vanavond gaat het vooral om zijn BIETensemble The Jerry Hormone Ego Trip waarin onze held bijgestaan door The Tambles heerlijk stomende Nederlandstalige Rock n Roll brengt. Nieuwe plaat op Excelsior staat op uitbarsten, nieuwe single Mannentranen heeft het licht reeds gezien.</p>
<p>The Jerry Hormone Ego Trip zingt over bellen met instanties, bellen met 0906-lijnen, bellen met de medicijnman, Josefien, Draculina, de kaketoekan, dat we allemaal dood! dood! dood! gaan en zusjes van beste vrienden die stout! stout! stout! zijn.</p>
<p>The Jerry Hormone Ego Trip ronkt, bonkt, knettert, ruist, raast, stampt, tettert, suist, galmt, giert, gonst, bromt, blaast, bonst, rammelt, tingel-tangelt, jingle-janglet, jengelt, knarst, knispert, knalt, sist, schettert, schalt, piept, zoemt, dreunt, fluit en swingt de pan uit.</p>
<p>Mooie avond entertainment dus, die alleen maar mooier wordt met opener The Mieters, Nederlandstalige bietmuziek voorzien van een ruig randje uit de sixties garagerock en bijpassende outfits. De beentjes van de vloer. DJ van dienst is ons aller DAS BOB die wel raad weet met een avond in het teken van de Nederlandse taal.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="The Jerry Hormone Ego Trip - Nep! Nep! Nep!" src="https://www.youtube.com/embed/jpcCHdgCTFA?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid0" id="player_1"></iframe></div></div>
<p>The Mieters</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="The Mieters - De Dancing" src="https://www.youtube.com/embed/0ZG1c1blNMw?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></div>