
					<p><strong>Op woensdag 5 oktober geeft de Amerikaanse singer-songwriter James Taylor samen met zijn All-Star band een concert in AFAS Live. De kaartverkoop voor dit concert is reeds gestart via Ticketmaster.</strong><br></p>
<p>James Taylor bracht zijn gelijknamige debuutalbum uit in 1968 en is één van de grootste singer-songwriters uit de jaren zeventig. In 1971 scoorde hij een wereldhit met het door Carole King geschreven You’ve Got A Friend. Het was het begin van een gouden periode voor de Amerikaan met miljoenen verkochte platen zoals Sweet Baby James, October Road en maar liefst vijf Grammy Awards.</p>
<p>In 2015 bracht James Taylor voor het eerst in dertien jaar een nieuw studioalbum uit genaamd Before This World, wat hem tevens zijn allereerste nummer 1-album in de Billboard Charts opleverde. Bovendien werd hij genomineerd voor een Grammy voor Best Pop Vocal Album. In 2020 verscheen zijn Audible Original-memoires Break Shot: My First 21 Years, een zeer persoonlijke en authentieke memoires over zijn eerste 21 levensjaren. In datzelfde jaar bracht hij zijn nieuwste 19e studioalbum American Standard uit, waarmee Taylor dit jaar de Grammy Award voor Best Traditional Pop Vocal Album won. Gezegend met een warme baritonstem en een uniek gitaarspel speelt hij al decennia lang voor zijn trouwe fans. Voor het concert in AFAS Live zijn alleen zitplaatsen beschikbaar.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; font-style: normal; font-variant-ligatures: normal; font-variant-caps: normal; font-weight: 400; font-size: 16px; font-family: &quot;Trebuchet MS&quot;, &quot;Helvetica Neue&quot;, Helvetica, Tahoma, sans-serif; cursor: pointer; color: rgb(226, 30, 59);"></a></p>
<p><strong>Restaurant First</strong><br>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
				