<!-- wp:paragraph -->
<p><strong>Progressieve rockband Kingfisher Sky heeft haar bewondering voor Kate Bush nooit onder stoelen of banken gestoken. Nadat incidenteel covers van Cloudbusting en Running up that Hill op de setlist belandden, wilden deze Haagse muzikanten heel graag een show in het teken laten staan van deze enigmatische zangeres. Deze tijd is nu aangebroken, Kingfisher Sky brengt een avond vol klassiekers en vergeten pareltjes naar Neushoorn met uiteraard een eigen sausje.</strong></p>
<!-- /wp:paragraph -->
<!-- wp:paragraph -->
<p>Het is 2001 als drummer Ivar de Graaf een gedurfde zet maakt en Within Temptation verlaat te midden van de internationale doorbraak van de band. Deze gewaagde stap is het startschot voor het ontstaan van Kingfisher Sky. Samen met klassiek geschoolde zangeres Judith Rijnveld schrijft hij genre-overstijgende composities. Het resultaat is pakkende progmetal die bol staat van de folk invloeden en zelfs een vleugje soul bevat. Sinds het ontstaan van de band vormt het oeuvre van Kate Bush een grote bron van inspiratie. De band speelt deze avond uiteraard klassiekers als Wuthering Heights en Running up that Hill, maar ook andere pareltjes uit Kate Bush haar rijke repertoire blijven niet ongemoeid.</p>
<!-- /wp:paragraph -->
<!-- wp:paragraph -->
<p>Kate Bush won aan populariteit in de jaren 80 toen haar eerste nummer Wuthering Heights, geschreven op 19-jarige leeftijd, steeg naar de eerste plek op de hitlijsten in Engeland. Met deze prestatie werd ze de eerste vrouwelijke artiest in het Verenigd Koninkrijk die dit bereikte. Sinds kort staat de zangeres weer volledig in de publieke belangstelling, nadat de populaire Netflix serie Stranger Things nieuw leven heeft geblazen in haar hitsong Running up that Hill (A Deal With God). Na 37 jaar staat de mystieke song opnieuw bovenaan te pronken in diezelfde hitlijsten. Kate Bush heeft in haar lange muzikale carrière 25 UK Top 40-singles uitgebracht en vele muzikanten geïnspireerd, zo ook Kingfisher Sky.</p>
<!-- /wp:paragraph -->
<!-- wp:paragraph -->
<p><em>Zaal: AA-Security Arena | Type: Staconcert | Garderobe gratis</em></p>
<!-- /wp:paragraph -->