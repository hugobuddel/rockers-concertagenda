<p>Na eerder Old Man Gloom en een soloshow te hebben aangekondigd, hebben we nog een Aaron Turner act op de agenda: <strong>SUMAC</strong>! Dit vehikel van Aaron, waarin hij bijgestaan wordt door drummer Nick Yacyshyn (Baptists) en bassist Brian Cook (Russian Circles, These Arms Are Snakes, Botch) is een allesverzengende entiteit. Waar sludge metal sowieso niet de meest lichtvoetige muziek aflevert, lijkt SUMAC door het constante experiment (zie bijv. de samenwerking met avant-garde legende Kaiji Haino), noise en een gemiddelde songlengte van zo’n 20 minuten echt de diepzee gigant van het genre. Maar vooral live is deze band onmisbaar, onvoorspelbaar en ongeëvenaard, zo was eerder al te zien op Roadburn 2017. Vanavond keren ze terug naar Tilburg voor een show in Hall of Fame.<br></p>
<p>Multi-instrumentalist en saxofonist <strong>Patrick Shiroishi</strong> opent. De Japans-Amerikaanse avant-gardist heeft een gigantische discografie en werkte eerder samen met o.a.&nbsp;&nbsp;Claire Rousay, Oort Smog en Upsilon Acrux.</p>