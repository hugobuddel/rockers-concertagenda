<div class="labels col-100"> </div><div class="col-100 margin-t-sm"><p>De carrière van Richard Patrick kenmerkt zich door veelzijdige creativiteit in dienst van zijn eigen band Filter, als producer, diverse samenwekingen, zijprojecten, supergroepen en het schrijven van diverse soundtracks. Patrick kwam voor het eerst in de publieke belangstelling als de eerste toerende gitarist van Nine Inch Nails en speelt met de band van zijn vriend Trent reznor van 1989 tot 1993 en is als zodanig ook te zien in de clips van o.a. "Down in It", "Head Like a Hole", "Wish" en "Gave Up". De samenwerking eindigt in ’93 als hij Filter start.</p>
<p>Filter's debuutalbum Short Bus kwam uit in 1995 en werd platina, grotendeels dankzij het succes van hun eerste single "Hey Man Nice Shot."&nbsp; De opvolger, Title of Record uit 1999, werd ook platina dankzij het enorme crossover-succes van het nummer "Take a Picture". Het derde album van Filter, The Amalgamut, werd uitgebracht in 2002, maar de verkoop stagneerde toen Patrick in een afkickkliniek belandde na jaren van zwaar alcohol- en drugsmisbruik, net toen het toeren en de promotie van het album begon. Het album leverde nog steeds klassieke nummers op als "Where Do We Go from Here" en "American Cliché".</p>
<p>Na een periode van afkicken, projecten en de nodige Filter albums is hij inmiddels 20 jaar nuchter en meer gefocust dan ooit. Patrick zit midden in de opnames van een langverwacht nieuw Filter-album (dat in 2023 moet uitkomen op Golden Robot Records). Daarmee wordt ook live opgetreden en dat brengt Filter, inclusief veelzijdige frontman en een aantal bona-fide alternative rock klassiekers, op 8 maart naar Enschede.<br><br><div class="video-container"><iframe width="560" height="315" src="https://www.youtube.com/embed/o9mJ82x_l-E" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div><br><div class="video-container"><iframe width="560" height="315" src="https://www.youtube.com/embed/h8MAHQhKe7Q" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div></p></div><div class="col-100"> <a href="https://www.facebook.com/events/1203576270331340" target="_blank" class="button button--icon button--rsvp margin-b-md padding-sm"><i class="fab fa-facebook-f" aria-hidden="true"></i>&nbsp;&nbsp;I'm going</a> </div><div class="col-100"> <a href="/umbraco/Surface/CalendarSurface/DownloadiCal/41408" target="_blank" class="button button--icon button--rsvp margin-b-md padding-sm"><i class="far fa-calendar-alt" aria-hidden="true"></i>&nbsp;&nbsp;&nbsp;Voeg toe aan kalender</a> </div><div> <ul class="margin-0 padding-0 margin-b-md list--no-bullets list--social"> <li><i class="fas fa-globe-americas" aria-hidden="true"></i><a href="https://officialfilter.com" target="_blank">Website Filter</a></li> <li><i class="fab fa-facebook-f" aria-hidden="true"></i><a href="https://www.facebook.com/Filter/" target="_blank">Facebook Filter</a></li> <li><i class="fab fa-instagram" aria-hidden="true"></i><a href="https://www.instagram.com/officialfilter/" target="_blank">Instagram Filter</a></li> </ul> </div><div class="spotify margin-t-sm margin-b-md hide-on-desktop"> <iframe src="https://open.spotify.com/embed?uri=https://open.spotify.com/artist/01WjpKiWVNurV5hjIadB8C?si=vBG4k1NcQLKhafnvvuQJoQ" width="100%" height="380" frameborder="0" allowtransparency="true" allow="encrypted-media"></iframe> </div>