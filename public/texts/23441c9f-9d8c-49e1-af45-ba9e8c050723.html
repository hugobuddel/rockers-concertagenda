<p>Voor het eerst in het ruim veertigjarige bestaan van de bands <strong>Front 242</strong> en <strong>Nitzer Ebb</strong> gaan de pioniers op het gebied van electronic body music samen op tour. Sinds het genre - een opzwepende kruising tussen industrial en synthpunk - opkwam begin jaren '80, zijn daar deze twee bands uit respectievelijk Leuven en Essex. Maar nog nooit gingen de Belgen en Britten samen op tour, ondanks veelvuldige verzoeken van fans, tot nu. Natuurlijk gaan we eigen materiaal van beide bands horen, maar ze beloven vanavond ook samenwerkingen en crossovers van hun nummers live te spelen.</p>
<p><strong>Front 242</strong> kennen we van hun onafgebroken energie in nummers als 'Tragedy For You', 'No&nbsp;Shuffle' en monster- en doorbraakhit 'Headhunter'. De video voor laatstgenoemde track werd geproduceerd door Anton Corbijn. Hoewel de band al even geen nieuw album heeft opgenomen, is de band nog altijd een graag geziene gast op podia over de hele wereld.<br></p>
<p>Ook&nbsp;<strong>Nitzer Ebb</strong> heeft door de jaren heen een mooi palmares opgebouwd. Opgericht door drie schoolvrienden in 1982 bereikte de band vijf jaar later hun doorbraak met debuutalbum 'That Total Age', wat meteen een tour met Depeche Mode opleverde. Nummers als 'Join The Chant', 'Getting Closer', 'Fun To Be Had' en 'Ascend' blijven hit op de dansvloer. &nbsp;</p>
<p>Special guest vanavond is&nbsp;<strong>Liebknecht</strong>.</p>