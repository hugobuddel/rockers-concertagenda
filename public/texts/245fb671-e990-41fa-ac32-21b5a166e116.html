<p>Het is een tijd geleden dat ze op ons podium stonden (2011?) maar we zijn ze niet vergeten, het zwaar space rockende duo WHITE HILLS uit NYC.<br>
Een kleine opfrisser:<br>
De band White Hills maakt psychedelische, zware stonerrock die flink buiten de lijntjes gaat. Onnavolgbaar en hectisch.<br>
Sinds het debuut ‘They’ve Got Blood Like We’ve Got Blood’ (2005) hebben ze minstens een halve meter hoge stapel LP’s, EP’s, 7-inches en splits bij verschillende (kleine) labels uitgebracht. In september kwam het laatste wapenfeit van White Hills uit, een heuse dubbelaar genaamd Revenge of Heads on Fire.</p>
<p>De band komt uit New York en doet op een bevlogen manier dat wat ze zelf het gaafst vinden. Hun eigen omschrijving, Fuzzed Out Motorik Spacerock, dekt de lading. Ze maken immers dezelfde enerverende, psychedelische sound als waar Hawkwind – jaar in, jaar uit – mee voor de dag kwam. Maar White Hills heeft meer kanten. Bijvoorbeeld de krautrockende kant, a la Can en een dronende soundscapes-kant a la Barn Owl.</p>
<p>Roadburn-gangers weten hoe laat het is. Andere rockers moeten zich beslist laten onderdompelen in dat wat deze psychedelische kosmonauten het beste kunnen: vette spacerock maken. Kom dus maar gewoon.</p>
<p>It’s neither subtle nor pretty, but god damn it rocks. -Drowned in Sound</p>
<p>Support komt van THE MACHINE, een Nederlands stonerrocktrio dat opvallend weinig in Nederland optreedt maar wel op de grote (Desert en Freak Valley) festivals in het buitenland regelmatig acte de presance geeft. De band bestaat al sinds 2007 en heeft inmiddels een mooie discografie bij elkaar gespeeld. In mei komt er een nieuwe plaat uit genaamd Wave Cannon maar vanavond eindelijk ook weer eens in Nederland live op de planken!</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="White Hills - Silent Violence" src="https://www.youtube.com/embed/TJnnud91cJ8?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="THE MACHINE - Reversion (OFFICIAL MUSIC VIDEO)" src="https://www.youtube.com/embed/hqKbDsyvBw0?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></div>