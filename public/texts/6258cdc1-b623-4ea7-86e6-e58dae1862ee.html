
					
					<p><strong>TUSKY</strong><br>
<br>
<em>“Fuck it, we doen het gewoon!”</em><br>
<br>
Nadat de in 2005 opgerichte post-hardcore/punkrock band John Coffey na zijn 3e album ‘The Great News’ in mei 2016 aankondigde om voor onbepaalde tijd te stoppen, duurde het niet lang voordat er een nieuw punkrock geboortekaartje werd rondgestuurd. Tusky werd geboren uit pure liefde tussen gitarist Alfred van Luttikhuizen, gitaartech Sjors van Reeuwijken, drumtech Bas Allein Richir (alle drie afkomstig uit het John Coffey-team), aangevuld met bassist Justin Ghijsen, die later werd opgevolgd door John Coffey-gitarist op basgitaar Christoffer van Teijlingen. In 2018 volgde debuutalbum ‘Rated Gnar’ op V2Records, dat een hongerige en vurige band liet horen die sterk beïnvloed was door 90’s punkrock bands: fast &amp; furious but yet very melodic &amp; catchy. Een reeks clubshowsen festivals volgde op o.a. Noorderslag, Zwarte Cross, MadNes, Jera on Air, Paaspop, Welcome to the Villageven in Duitsland, België, Frankrijk, Oostenrijk, Zwitserland, Spanje en Litouwen.&nbsp;Het vertrek&nbsp;van de&nbsp;twee John Coffey-mannen&nbsp;Alfred en Christoffer werd uitstekend opgevangen door het&nbsp;aantrekken van&nbsp;Vladimir Stevic en&nbsp;Quirin Wijgers van de&nbsp;bands&nbsp;Pene Corrida en&nbsp;All Doomed.&nbsp;Gewapend met&nbsp;een&nbsp;kersverse single-video in mei;&nbsp;een eigen online&nbsp;stripreeks,&nbsp;met&nbsp;een nieuw&nbsp;studio-album&nbsp;in de planning EN&nbsp;natuurlijk&nbsp;met&nbsp;shows&nbsp;zodra het weer kan, is Tusky klaar om de wereld te heroveren.<br>
<br>
<strong>CAPTAIN KAISER</strong><br>
<br>
Vijf ongeschoren, maar verder propere jongemannen uit de Kempen. Captain Kaiser debuteerde in 2018 met Dog Days On Deck, een plaat die als een sneltrein door de Kempische punkscene ging. Met shows op ondere andere Sjock, Clamotte Rock, Retie Rock &amp; Breda Barst is het tijd voor iets nieuw. In de plaatselijke pub The Drovers Inn vonden deze Kempenaren een oplossing: Een nieuwe plaat met dezelfde naam als het café waarin ze vertoeven!&nbsp;Los van alle virale ellende heeft Captain Kaiser een mooi jaar achter de rug. Single Moscow Mule kon je deze zomer regelmatig horen op Studio Brussel en ook opvolger Hotel Room werd goed opgepikt door onder meer Dansende Beren en Knack Focus. En dan vroeg Michèle Cuvelier herself ook nog eens of Captain Kaiser een anthem wilde maken voor haar Ochtendshow op StuBru. Ondertussen nam de band ook een prominente rol in een artikel van<a href="https://www.demorgen.be/tv-cultuur/wat-je-verliest-wanneer-kleine-concertzalen-de-deuren-sluiten-hoe-kleiner-de-show-hoe-legendarischer~b12903fb/" target="_blank"> De Morgen</a> over de nood aan kleine venues en hun nieuwe single 'Post Gig Depression' is uitgekomen via een première bij Knack Focus.&nbsp;Met een release in voorjaar 2021 is de band helemaal klaar om post-corona terug het kot te gaan afbreken. Liefhebbers van de betere gitaarwerk hebben alvast de eerste single 'Moscow Mule' niet gemist!&nbsp;Geproduceerd door Thomas Valkiers: gitarist van Crackups, producer voor Equal Idiots, Tin Fingers en Psycho 44 en met zijn al projecten en ervaring zowat de Ty Segall van de Kempense gitaarmuziek. Hun release show in Zappa (Antwerpen) was in nog geen 12 uur volledig uitverkocht. &nbsp;</p>
                    
                    					
                    					<div class="video-wrap">
                            <div class="videowrapper"><iframe width="560" height="349" src="https://www.youtube.com/embed/NFIToGJj_sA?rel=0" frameborder="0" allowfullscreen=""></iframe></div>
					</div>
                    					
					
					
					
					
					
					
				