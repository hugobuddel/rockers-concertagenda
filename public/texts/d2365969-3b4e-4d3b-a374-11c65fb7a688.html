<p>2019 was een jaar vol hoogtepunten voor de legendarische hardrock band&nbsp;<a href="http://www.ufo-music.info/band.htm" target="_blank">UFO</a>, maar dat werd zo’n beetje allemaal teniet gedaan door één dieptepunt. De band was bezig met een supersuccesvolle ‘Last Orders’-tour, waarvan frontman Phil Mogg aangaf dat het zijn laatste zou zijn. Er stond zelfs een uitverkocht Shepherd's Bush Empire in Londen op het programma! Maar op 13 april sloeg de tragedie toe: <em>long-time</em> gitarist en toetsenist Paul Raymond overleed aan een hartaanval. Het verdriet en de vertwijfeling was groot. Wat moesten ze doen? Stoppen of verdergaan? UFO besloot het laatste: als het dan toch Mogg’s laatste tour is, dachten ze, dan kunnen we de fans nu niet laten zitten. Neil Carter (die in de band zat tussen ’80-’83) werd teruggevraagd en de tour gaat door. En dat brengt ze vanavond naar 013. Kom proosten op Raymond en op een prachtig afscheid van Mogg!</p>