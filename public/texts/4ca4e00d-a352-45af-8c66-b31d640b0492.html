<h3>Belofte maakt schuld, ILLUMISHADE alsnog naar Poppodium Volt, ditmaal op zaterdag 15 april.</h3>
<p>We kondigden de show heel lang geleden aan maar door logische redenen kon de show niet plaatsvinden. Inmiddels hebben we een nieuwe datum weten te vinden in hun drukke tourschema en komt zowel ILLUMISHADE als support At First alsnog naar Sittard-Geleen.</p>
<p>De magische wereld van de Zwitserse band vol mystieke wezens, oude rituelen en heilige tradities verwelkt je op zaterdag 15 april. De vijf beschermers van deze wereld zijn beter bekend als “The Illumi”, zij zullen je beschermen. Allen bij elkaar gebracht na een lange reis maar met dezelfde passie en overtuiging. De debuutplaat “ECLYPTIC: Wake of Shadows” zag eerder dit jaar het levenslicht, een verademing in de metal wereld, een langspeler vol oneindige verhalen.</p>
<p>ILLUMISHADE neemt je mee in hun reis, in hun eigen klanken. Pak de hand vast en ga mee op dit avontuur.</p>
<p>Het voorprogramma zal worden verzorgd door At First. De Bredase metal-act bracht hun debuutplaat “Deadline” in 2020 uit en gooide er hoge ogen mee. At First zoekt de grenzen op van de alternatieve rock en metal. Met invloeden van Rage Against the Machine tot Alter Bridge, van Halestorm tot Northlane. Met dit gevarieerde geluid vertelt At First een eigen verhaal. De band deelde al eerder het podium met Bring me the Horizon, Textures en The Royal. Een aardig lijstje voor deze nog jonge band.</p>
<p>Aansluitend keert ook de Metal Disko terug, ditmaal met onze eigen DJ Pim.</p>