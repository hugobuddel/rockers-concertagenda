
					<p><strong>Op 9 juli 2022 staat Madness met ‘The Great European Road Trip’ in AFAS Live te Amsterdam. De ska-legende uit Londen keert terug naar het Amsterdamse podium na een drietal eerdere shows, waaronder hun succesvolle uitverkochte jubileumshow in 2019. Tickets voor dit concert zijn verkrijgbaar vanaf aanstaande vrijdag 1 april om 10:00 uur via <a href="http://www.madnesslive.nl/">www.madnesslive.nl</a>.</strong></p>
<p>Madness is al jarenlang één van de meest succesvolle bands ter wereld. De Londense groep staat bekend om zijn unieke mix van reggae, pop, punk en uiteraard ska. Voeg een flinke dosis humor en hier en daar een maatschappelijk kritische noot aan toe en dan kom je uit op het repertoire van Madness. De band werd opgericht in 1979 in Camden Town en brak in zijn debuutjaar door met de plaat One Step Beyond, waarop de inmiddels klassieke nummers ‘Night Boat To Cairo’, ‘My Girl’ en ‘One Step Beyond’ stonden. In de daaropvolgende jaren scoorden de mannen de ene na de andere wereldhit. ‘Baggy Trousers’, ‘Embarassment’ en het iconische ‘Our House’ veranderden al snel in classics en worden vandaag de dag nog overal gedraaid. Het succes van de band bleek niet simpelweg beginnersgeluk te zijn, want ook hun latere albums The Liberty Of Norton Folgate (2009), Oui Oui Si Si Ja Ja Da Da (2012) en Can’t Touch Us Now (2016) worden goed ontvangen door de fans. <br> <br><strong>The Great European Road Trip<br></strong>AFAS Live is geen onbekende plaats meer voor de Britse groep. In 2010 en 2012 speelde de band de zaal al plat in het Amsterdamse podium. In 2019 voegden ze daar hun exclusieve jubileumshow Madness XL aan toe, waarmee het veertigjarig bestaan van de band werd gevierd. Drie jaar na dato keert de band terug naar Amsterdam, dit maal als onderdeel van hun ‘The Great European Road Trip’ tour. Het belooft een ongekend groot Madness-feest te worden vol met klassiekers van de band. Tijd om de ‘Baggy Trousers’ uit de kast te halen en toe te treden tot het ‘House Of Fun’ in AFAS Live op 9 juli 2022. </p>
<figure><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box;"></a><br></figure>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
				