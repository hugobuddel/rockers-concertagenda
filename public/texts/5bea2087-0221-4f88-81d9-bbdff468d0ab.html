
                <div class="island island-light is-pulled-up">
                    <div class="wysiwyg" property="description">
                        
                            
                            <p>Het Utrechtse <strong>Terzij de Horde</strong>
combineert elementen van progressieve black en doom metal met de mentaliteit van chaotische screamo en extreme hardcore. De inspiratie voor de opvallende naam van deze band komt van dichter Hendrik Marsman, ook&nbsp;vertegenwoordiger van het vitalisme. Dit staat voor levensdrift en de drang om intens, vurig en gevaarlijk te leven â€“ een etiket die naadloos aansluit op het geluid van deze band.&nbsp;Terzij De Horde is namelijk snoeihard, zoals&nbsp;te horen op het recent uitgekomen&nbsp;debuutalbum <em>Self (2021)</em>. Na shows op Noorderslag, Le Guess Who en Roadburn, spelen&nbsp;ze in november in het Stroomhuis!</p>
<ul></ul>
<p>Ze nemen deze avond hun Tilburgse vrienden van <strong>Ggu:ll</strong> met zich mee. Dit viertal maakt hypnotiserende doom metal en heeft&nbsp;een voorliefde voor intens zware muziek. Hun minimalistische sound staat dan ook vol donderende riffs, verpletterende drums en gekweld geschreeuw. Beluister vooral het door de pers warm onthaalde debuut <em>Dwaling</em>.</p>

                                            </div>
                </div>
            