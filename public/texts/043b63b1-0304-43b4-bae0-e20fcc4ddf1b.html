<p><strong>Changing Tides</strong> komt naar 013 voor een exclusieve release show van hun debuutalbum ‘Impair The Vision’! De Brabanders komen met bekend en nieuw materiaal wat een volledig nieuwe kant en perspectief laat zien in hun muzikale carrière. Met een frisse combinatie tussen metalcore en deathcore, scheurende gitaarpartijen en zware breakdowns gaan ze de zaal op z’n kop zetten. “Alles gaat uit de kast getrokken worden voor de debuutshow, dus maak je klaar voor een avond om nooit meer te vergeten!” aldus vocalist en bassist Timmy de Man.</p>
<p>Ze zullen deze avond vergezeld worden door maar liefst 3 supports: <strong>Reformist</strong>, <strong>Fists of Time</strong> en <strong>Frontstreet</strong>. Support your locals!</p>