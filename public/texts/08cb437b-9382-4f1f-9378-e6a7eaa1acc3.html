
				<div class="kvgmc6g5 cxmmr5t8 oygrvhab hcukyx3x c1et5uql">Het is al weer 2 jaar geleden dat we een Big Ass Metal Fest konden aankondigen, maar daar komt nu verandering in! Big Ass Metal Fest # 33 vindt plaats op Koningsdag, woensdag 27 april in de vertrouwde omgeving van Db’s Utrecht. Onder de noemer “Kontour de France” staan vier bands op het programma te weten: De Braziliaanse death metal band Nervochaos, de Franse death / thrash metal band Mercyless, de Utrechtse thrash metal band Necrotaph en de nieuwe Utrechtse metal band Beyond the Pale, die in Db’s het eerste optreden zullen verzorgen.</div>
<div class="cxmmr5t8 oygrvhab hcukyx3x c1et5uql o9v6fnle">De Braziliaanse death metal band Nervochaos bestaat 25 jaar en bracht inmiddels 10 albums uit. De laatste plaat, ‘All Colors of Darkness’, verscheen in februari dit jaar en dit is weer een ongekend stukje brutaliteit. De band kent invloeden van vroege death metal bands zoals Morbid Angel, Vader en Sinister, en spuwt de death metal zo agressief mogelijk uit. Met Nervochaos heeft Big Ass Metal Fest weer een mooi stukje brute death metal weten te strikken voor een gewelddadig optreden in Db’s, de moshpit is zonder beperkingen open en wij hebben er nu al zin in.</div>
<div class="cxmmr5t8 oygrvhab hcukyx3x c1et5uql o9v6fnle">Een andere mooie naam is het Franse Mercyless. Deze death / thrash metal band is ontstaan in 1987 en is na een onderbreking van 10 jaar weer actief sinds 2011. In augustus 2020 bracht de band het heerlijke album ‘The Mother of All Plagues’ uit, waarmee de band tekende voor de 7de full-length. Verwacht hier beukende thrash metal songs, gierende gitaarsolo’s en ongekende tempoversnellingen, subtiele riffs worden afgewisseld met extreem snelle passages. Met Mercyless heeft Big Ass Metal Fest de Crème de la crème uit de Franse underground scene vastgelegd, een show om niet te missen.</div>
<div class="cxmmr5t8 oygrvhab hcukyx3x c1et5uql o9v6fnle">Grote onbekende is de Utrechtse death metal band Beyond the Pale. De band is ontstaan in 2020 en heeft door de Covid perikelen nog niet eerder op het podium gestaan. Met leden van Bloodgod, Nuestros Derechos, Agonized en Agents of Entropy is dit gezelschap niet geheel onbekend in de metal wereld en daarnaast was de band al met het nummer ‘Storm en drift’ te horen op de benefiet CD ‘Plagued – Decibels for dB’s’, Destijds was Frank van Boven (Disquiet, Slayer tribute band Player, ex-Bloodgod) de gastzanger, tegenwoordig werkt de band met een later bekend te maken zangeres.</div>
<div class="cxmmr5t8 oygrvhab hcukyx3x c1et5uql o9v6fnle">Zoals bekend geeft Big Ass Metal Fest veelal lokale bands een podium en dat is natuurlijk goed voor de Utrechtse scene. Op de 33ste editie is het de beurt aan de thrash metal band Necrotaph. Deze band is ontstaan in 1998 en bracht na een viertal demo’s in 2015 de EP ‘Thrailer Thrash’ uit. De basis van dat wat Necrotaph brengt is thrash metal, maar ook invloeden van death metal zijn te horen. Daarmee is Necrotaph een welkome gast op deze avond, muzikaal sluit dit naadloos aan bij het brute geweld dat verder geprogrammeerd staat.</div>
<div class="cxmmr5t8 oygrvhab hcukyx3x c1et5uql o9v6fnle">Willem houdt van Metal!<br>
King’s Day Metal Fest!</div>
			