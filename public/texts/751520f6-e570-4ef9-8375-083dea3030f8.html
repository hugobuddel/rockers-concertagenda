<div class="long-html">
  <section class="long-html__text">
    <p>
      UK bands zoals The Beatles en Rolling Stones veroverden in in de jaren '60
      in een vloedgolf de harten van muziekliefhebbers over de hele wereld wat
      werd gezien als The British Invasion. Nu is het de beurt aan drie tribute
      bands van de meest begeerde Britse rockbands van dit moment om deze
      muzikale vloedgolf in Nederland eens dunnetjes over te doen. Dit is je
      kans om Muse, Editors én Arctic Monkeys op één avond te beleven!&nbsp;In
      het najaar van 2023 zal deze live sensatie genaamd 'British Invasion' ook
      in Uden te bewonderen zijn!<br />
      <br />
      <em><strong>De kaartverkoop start 6 juni om 19:00 uur.</strong></em
      ><br />
      <br />
      <strong>SCUMMY MEN</strong>&nbsp;<br />
      Ontstaan uit de gezamenlijke liefde voor de indierock sensatie uit
      Sheffield; Arctic Monkeys. Het vijftal – leeftijdsgenoten van de band uit
      Sheffield – laat de oude indierock hits en de gelaagde nieuwere sound op
      gedetailleerde en energieke wijze samensmelten op het podium. Scummy Men
      heeft een waarheidsgetrouwe frontman die net als Alex Turner weet te
      verrassen op toetsen en met zijn extravagante tongval, nog Britser dan een
      full English breakfast. Get on your dancing shoes, want Scummy Men staat
      live garant voor een arsenaal aan heupen-schuddende ritmes en denderende
      gitaargeluiden en is hiermee een lust voor het oog en oor van de Arctic
      Monkeys fan!&nbsp;<br />
      <br />
      <strong>reEDITORS</strong><br />
      Met een grote knal kwam reEDITORS in 2012 de live industrie binnen.
      Festivals, poppodia en kroegen door heel Europa werden met een
      verbluffende liveset van Editors helemaal omvergeblazen. reEDITORS is
      gedreven om het beste van zichzelf te geven voor elke show! Met de
      ongekende sound en feel waan je jezelf bij de immens populaire Editors
      zelf! Niet voor niets dat 3FM DJ Jasper van der Heijden groot fan is en
      hen uitnodigde in de studio om twee nummers live te spelen!<br />
      <br />
      <strong>MUSEST</strong><br />
      Goede Muse-tribute bands zijn een zeldzaamheid. Dit omdat het bijna
      onmogelijk is om muzikaal dezelfde synergie en energie van dit
      wereldberoemde rocktrio te evenaren. Musest is de enige Muse-tribute die
      dit kan. Het gehele repertoire wordt met passie en technische perfectie
      uitgevoerd. Door het spelen op dezelfde instrumenten presteren deze
      topmuzikanten het om ook de allernieuwste hits van Muse identiek na te
      spelen. Combineer dit met een overweldigende live performance en het maakt
      Musest dé tribute die je moet zien. Talloze nationale en internationale
      optredens op bijvoorbeeld Paaspop, Bospop, Nirwana Tuinfeest, Huntenpop,
      indrukwekkende recensies, radio airplay en meer dan 1.000.000 YouTube hits
      zijn dan ook het ultieme bewijs dat Musest zich ‘The World’s No.1 Muse
      Tribute’ mag noemen!&nbsp;<br />
      &nbsp;
    </p>
  </section>
</div>
