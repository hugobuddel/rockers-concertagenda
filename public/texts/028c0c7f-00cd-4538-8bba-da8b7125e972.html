    <p>Ian Paice is de legendarische drummer van Deep Purple, en momenteel het enige overgebleven originele lid in die band. Nu komt hij op bezoek met de band Purpendicular voor een Best-of-Classic-Deep-Purple-Show in het poppodium van C. Live en bovenop op je lip!</p>  <p><strong>Deep Purple</strong> behoeft eigenlijk geen introductie. De band wordt al sinds de jaren zeventig geroemd als een van de meest innovatieve en succesvolle rockbands aller tijden, en het drumwerk van Ian Paice heeft daar een enorme invloed op gehad. De muziek van Deep Purple wordt gekenmerkt door de balans tussen ingenieuze muzikaliteit en monumentale eenvoud. Ian Paice zelf speelde naast Deep Purple met onder meer Whitesnake, Gary Moore, Velvelt Underground en The Maze, en op soloprojecten van Jon Lord, Paul McCartney en Pete York van de Spencer Davis Group.</p><p><strong>Purpendicular</strong> wordt door Ian Paice gezien als de beste Deep Purple-tributeband ter wereld, met het vermogen om de unieke magie van deze legendarische band live over te brengen. Ook oud-collega’s Richie Blackmore, Joe Lynn Turner en Roger Glover prezen de band. Geen wonder dat Purpendicular voor hun debuut ‘tHis is the tHing’ op gastbijdragen kon rekenen op gastbijdragen van Ian Paice, Steve Morse, Roger Glover, Don Airey en Neil Murray. Op de gloednieuwe plaat ‘Human Mechanic’ drumde de meester alle partijen in.</p><p>Deze avond draait echter vooral om de muziek van Deep Purple. Kom luisteren naar klassiekers als ‘Child in Time’, ‘Black Night’, ‘Woman From Tokyo’ en ‘Hush’. En zie Ian Paice’ unieke speelstijl live en van dichtbij in clubsfeer. Het wordt een onvergetelijke avond met een iconische drummer omringd door een geweldige band!</p><p>IAN PAICE &amp; PURPENDICULAR:<br>Ian Paice (Deep Purple, ex-Whitesnake, ex-Gary Moore) – drums&nbsp;<br>Robert Thomas Walsh (Roger Glover, Joe Lynn Turner, Tony Carey) – vocals<br>Herbert Bucher (ex-Tony Carey) – guitars<br>Nick Fyffe (ex-Jamiroquai) – bass<br>Christoph Kogler (ex-Billy Sheehan) – hammonds / keys</p>  
