 <p>Dinsdagavond net voor de grote vakantie (niet dat wij zomerstop hebben) een affiche met 3 hele vet gore grindbands.<br>
Haggus uit Oakland, California, USA bestaat al sinds augustus 2014 en heeft al meer dan 70 releases achter hun naam staan, een hele rits singles, ep’s en splits en zelfs 3 volledige albums.<br>
Volkomen trouw aan de ethiek van het grindcore subgenre mincecore (een variant van grindcore met een sterk activistische DIY inslag) gaat Haggus deze dinsdagavond een pit van formaat bij elkaar spelen. Zeker weten!</p>
<p>Haggus is op tour met het Italiaanse Golem of Gore, een band die in 2017 ontstond met als doel 100% compromisloze goregrind te spelen. Denk qua invloeden aan bands als Regurgitate, Last Days of Humanity, Sublime Cadaveric Decompostion etc. Extreme muziek to the max. GORE!!</p>
<p>Opener is het Haarlemse Spetterpoep, grindcore die naar eigen zeggen ‘niet heel goed maar wel heel gezellig is’ maar vergis je niet, ze worden steeds beter!</p> 