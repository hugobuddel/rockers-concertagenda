
    <div class='long-html'>
    <section class='long-html__text'>
    
										<!-- wp:paragraph -->
<p>De Zaanse artiest Danny Loef wilde met zijn band de stilte doorbreken, en het passieproject nieuw leven inblazen met iets wat de moeite waard is. En dat is gedaan met het 'Dark Bird' project.</p>
<!-- /wp:paragraph -->

<!-- wp:paragraph -->
<p>Het project is muzikaal gezien een samenwerking tussen Danny Loef, zijn band (Paul Hobbelink, Micha Sprenger &amp; Siego Rosier) en Fred Meijer (Sinister Souls).</p>
<!-- /wp:paragraph -->

<!-- wp:paragraph -->
<p>Voor de videoclip is er samengewerkt met Lisa Berkhout.</p>
<!-- /wp:paragraph -->

<!-- wp:paragraph -->
<p><strong>Dark Bird</strong><br>Dark Bird is zoals veel van Danny zijn muziek geschreven als een groot metafoor voor persoonlijke zaken, maar in het metafoor en in de clip draait het om mens tegen de natuur. Want de natuur zou zo prachtig floreren wanneer de mens zichzelf opsloot tijdens een lockdown. 'The dark bird flies, on the day men died.'</p>
<!-- /wp:paragraph -->

<!-- wp:paragraph -->
<p>Het project begon toen iedereen vanuit huis moest werken waar mogelijk, zo werd studio The Creative Factory ook gesloten. Danny stortte zich op het leren van produceren in Ableton, kocht een mooie synth en ging aan de bak. Het nummer in al zijn kaalheid ging langs de andere muzikanten, en kwam fraai ingekleurd terug.</p>
<!-- /wp:paragraph -->

<!-- wp:paragraph -->
<p>In Camargue, Frankrijk vonden ze een prachtige locatie om het isolement van de laatste mens weer te geven. Waar de mens afscheid neemt van het bestaan, vind je daar de meest prachtige natuur. Dit past perfect bij het verhaal wat de muziek wil vertellen.</p>
<!-- /wp:paragraph -->

<!-- wp:paragraph -->
<p>De release van de videoclip vindt 5 november plaats in DE FLUX! Hier wordt de clip op groot scherm getoond waarna de band een live show zal spelen.</p>
<!-- /wp:paragraph -->

<!-- wp:paragraph -->
<p>Danny Loef: vocalen, gitaar/banjo, toetsen &amp; synth<br>Paul Hobbelink: bass, vocalen<br>Micha Sprenger: gitaar, vocalen<br>Siego Rosier: drums</p>
<!-- /wp:paragraph -->

<!-- wp:paragraph -->
<p><strong>Support:</strong> <strong>Luca Takes</strong><br>Support deze middag is de Zaanse Luca Takes (17). Luca is een singer-songwriter die zijn eigen muziek produceert. Zijn inspiratiebronnen zijn Phoebe Bridgers, Paramore, Radiohead en Billie Eilish.</p>
<!-- /wp:paragraph -->
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a class="long-html__social-list-link" target="_blank" href="//www.facebook.com/sharer.php?u=https%3A%2F%2Fwww.podiumdeflux.nl%2Fevents%2Fdanny-loef%2F" title="Deel op Facebook">Facebook</a></li><li class='long-html__social-list-item'><a class="long-html__social-list-link" href="//twitter.com/intent/tweet?text=Danny Loef - &amp;url=https%3A%2F%2Fwww.podiumdeflux.nl%2Fevents%2Fdanny-loef%2F" title="Deel op Twitter" rel="nofollow" target="_blank" data-url="https%3A%2F%2Fwww.podiumdeflux.nl%2Fevents%2Fdanny-loef%2F">Tweet</a></li>
    </ul>
  </nav>
    </div>
  