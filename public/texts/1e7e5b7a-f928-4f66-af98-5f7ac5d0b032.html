
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p><strong>NostalgicA</strong> voorziet ook in 2022 van het nodige tributegeweld. De eerste show die NostalgicA in 2022 presenteert, is meteen een klapper van jawelste! Savatage tribute <strong>Savatar</strong> komt op de koffie samen met Judas Priest tribute <strong>Concrete Priest</strong>. Een avondje om je broekpijpen te laten wapperen en samen met je beste maten van nu en toen te proosten!</p>
<h5><strong>SAVATAGE by Savatar</strong></h5>
<p>Elke metalliefhebbers’ hart maakt een een klein sprongetje bij het horen van de naam Savatage. Sirens, Power of the Night, Hall Of The Mountain King en Edge of Thorns zijn platen die je gewoon in de kast moet hebben staan maar helaas is de band al jaren niet meer te zien op de podia. Daarom is er eindelijk een tribute die er tot doet: <strong>Savatar</strong>. Verwacht de beste oude nummers van Savatage met hier en daar een verassing door een band die er vol voor gaat! Tijdens hun eerste tour doen ze Dynamo aan, precies dat dus! Savatar bestaat uit Bryan Ketelaars – vocals, Gert Nijboer – guitar, Emile Marcelis – bass en Richard van Leeuwen – drums..<br>
<a href="https://www.facebook.com/savatagetributesavatar">facebook.com/savatagetributesavatar</a></p>
<h5><strong>JUDAS PRIEST by Concrete Priest</strong></h5>
<p>Hell bent for leather, dat is het motto van de kersverse Nederlandse Judas Priest tribute band <strong>Concrete Priest</strong>. Ze spelen de beste Judas Priest classics uit de 70’s en 80’s waarbij het benaderen van het origineel voorop staat. De band bestaat uit leden die niet onbekend zijn in het tribute wereldje. Kom meebrullen op nummers als Exciter, Painkiller, Breaking The Law, Living After Midnight en natuurlijk You’ve Got Another Thing Coming!</p>
<h6>Info</h6>
<p>Tickets voor deze show zijn direct verkrijgbaar voor € 16,50 in de voorverkoop en € 17,50 aan de deur.</p>
					