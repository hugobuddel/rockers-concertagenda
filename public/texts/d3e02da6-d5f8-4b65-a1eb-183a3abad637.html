<p>De Japanse instrumentale rockband <strong>MONO</strong> maakt al sinds 1999 een geheel eigen vorm van muziek. Je zou het post-rock kunnen noemen, maar eigenlijk overstijgt de band alle genres. Het variëren in dynamiek is bij MONO tot kunst verheven: veel van hun nummers kennen dromerige passages waarbij je wegdrijft op een zee van echo’s, waarna het luchtbed wordt doorgeprikt met spijkerharde noiserock. In 2021 verscheen hun jongste album Pilgrimage Of The Soul, geproduceerd door de Amerikaanse indierock-godfather Steve Albini. Geschikt voor liefhebbers van Mogwai en Explosions in the Sky!</p>
<p>De Nederlandse band <strong>GGGOLDDD</strong> (voorheen Gold) bracht in&nbsp;2022 het bloedmooie maar huiveringwekkende muziekstuk 'This Shame Should Not Be Mine' uit, met lovende recensies tot gevolg.&nbsp;De ontladende gitaaruitbarstingen van de voorgaande albums hebben plaatsgemaakt voor ingetogen toetsen en elektronische beats, en een waaier aan stemvervormingen.</p>
<div class="js-cookie-btn eagerly-tools-cookie-embed eagerly-tools-cookie-blocked js-eagerly-tools-cookie-blocked height-fix" data-embed="%3Ciframe+title%3D%22MONO+-+Nowhere%2C+Now+Here+%28Live+with+the+Platinum+Anniversary+Orchestra%29+%5BOfficial+Video%5D%22+width%3D%22500%22+height%3D%22281%22+src%3D%22https%3A%2F%2Fwww.youtube.com%2Fembed%2FFOxNd5ia_GY%3Ffeature%3Doembed%22+frameborder%3D%220%22+allow%3D%22accelerometer%3B+autoplay%3B+clipboard-write%3B+encrypted-media%3B+gyroscope%3B+picture-in-picture%3B+web-share%22+allowfullscreen%3E%3C%2Fiframe%3E"><span>Je cookie instellingen blokkeren YouTube.<br>Pas <a href="#" class="">je instellingen</a> aan om gebruik te maken van YouTube.</span></div>