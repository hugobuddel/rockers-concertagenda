<p>Een genre-verschuivende rockband die verrees als stoner-doom band, maar steeds meer zware psychedelische klanken vermengde met progressieve elementen en evocatieve soundscapes. We hebben het natuurlijk over<strong> Elder</strong>. Met een indrukwekkend optreden tijdens Roadburn in 2013 liet de band uit Massachusetts zien dat dit slechts het begin was. Elder weet hoe ze beelden moeten schilderen met hun muziek: psychedelische klanken en onvoorspelbare grooves voeren jou deze avond mee naar een hogere dimensie. <strong>Pallbearer</strong>
staat bekend als de doomband uit het zuiden van de VS die, gedeeltelijk, verantwoordelijk is voor het opnieuw aanwakkeren van Amerika's passie voor heavy rock/doom metal. Hun laatste album ‘Forgotten Days’ is een rauwe en meeslepende ervaring, gevuld met de verwrongen uitbundigheid die hun sound mede heeft bepaald. Een doom-achtige fonkeling die je in het hart raakt.</p>
<p>Support <strong>Irist</strong> wordt een grote toekomst voorspelt. Het muzikale DNA kun je zoeken bij bands als The Ocean, Mastodon en Gojira, maar de (pan-)Zuid-Amerikaanse achtergrond van de band is ook terug te horen voor de oplettende luisteraar. </p>