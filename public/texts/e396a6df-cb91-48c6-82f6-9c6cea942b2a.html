<!-- wp:paragraph -->
<p><strong>Elke vrijdag heeft het Neushoorn Café weer talentvolle acts voor je klaarstaan! Op 10 maart spelen Ioana Iorgu en shoom in ons café. Twee Groninger acts die klaar zijn om het café hun eigen te maken. Zet je schrap voor een experimentele en atmosferische avond!</strong></p>
<!-- /wp:paragraph -->
<!-- wp:paragraph -->
<p><strong>Ioana Iorgu</strong><br>Ioana Iorgu! Een spreuk uit het Harry Potter universum? Nee, nog beter! Ioana Iorgu is een onafhankelijke muziekproducent, autodidactische gitarist en drummer gevestigd in Groningen. Met een verontrustende maar boeiende sfeer graaft ze haar nagels diep in je huid. Dissonante post-punk gitaren, en gortdroge beklijvende drums brengen een schril contrast met haar zacht gesproken kille teksten. Check haar album 'Mean Time' dat ze eind 2022 uitbracht om een indruk te krijgen van haar muziek!</p>
<!-- /wp:paragraph -->
<!-- wp:paragraph -->
<p><strong>shoom</strong><br>Jazz, underground hiphop, post-rock en post-punk. De vijfkoppige band shoom haalt hun invloeden uit alle hoeken mogelijk! Van John Coltrane en MF DOOM tot Slint. Het eindresultaat is het beste te vergelijken met de bands Black Midi en Black Country, New Road. Steengoed op een aparte en chaotische manier. shoom laat je alle hoeken van de dansvloer zien, terwijl de etherische soundscapes, jazzy swing, harde gitaren en oneven maatsoorten elkaar in rap tempo afwisselen.</p>
<!-- /wp:paragraph -->
<!-- wp:paragraph -->
<p><em>Zaal: NH Café</em></p>
<!-- /wp:paragraph -->