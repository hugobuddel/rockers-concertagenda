<div class="labels col-100"> </div><div class="col-100 margin-t-sm"><p>Verjaardagen vieren is aan Anneke van Giersbergen doorgaans niet besteed, maar haar vijftigste - op 8 maart 2023 - wil ze niet ongemerkt voorbij laten gaan. Deze mijlpaal beschouwt de zangeres als een uitgelezen moment om haar fans te trakteren op een speciale show met highlights uit haar bijna dertigjarige carrière. En die zijn er meer dan voldoende.</p>
<p>Sinds Nederland in de jaren negentig kennis maakte met Anneke, als vocaal en visueel boegbeeld van The Gathering, heeft ze haar naam gevestigd als een van de meest veelzijdige zangeressen van ons land. Met haar krachtige én kwetsbare stemgeluid, songwriterskills en vele samenwerkingen met nationale en internationale artiesten – van Devin Townsend tot BLØF – heeft ze inmiddels een succesvolle solocarrière opgebouwd. Niet voor niets werd ze in 2019 onderscheiden met de Buma ROCKS! Export Award, een erkenning en blijk van waardering voor haar succes in het buitenland. Al bijna dertig jaar geniet ze van het mooie en uitdagende muzikantenbestaan, wat ze beschouwt als een droombaan. Ze is er hartstikke trots op en naar aanleiding van haar vijftigste verjaardag heeft ze voor 2023 een aantal cadeautjes in petto, voor haarzelf én voor haar fans.</p>
<p>Met haar vijfkoppige band presenteert ze een setlist met de mooiste liedjes, met een reeks hoogtepunten uit haar eigen omvangrijke oeuvre, maar ook een aantal hagelnieuwe songs, aangevuld met covers van artiesten die haar het meest dierbaar zijn.<br><br></p></div><div class="col-100"> <a href="https://www.facebook.com/events/5922915621154697" target="_blank" class="button button--icon button--rsvp margin-b-md padding-sm"><i class="fab fa-facebook-f" aria-hidden="true"></i>&nbsp;&nbsp;I'm going</a> </div><div class="col-100"> <a href="/umbraco/Surface/CalendarSurface/DownloadiCal/40911" target="_blank" class="button button--icon button--rsvp margin-b-md padding-sm"><i class="far fa-calendar-alt" aria-hidden="true"></i>&nbsp;&nbsp;&nbsp;Voeg toe aan kalender</a> </div><div> <ul class="margin-0 padding-0 margin-b-md list--no-bullets list--social"> <li><i class="fas fa-globe-americas" aria-hidden="true"></i><a href="https://www.annekevangiersbergen.com" target="_blank">Website Anneke van Giersbergen &amp; band</a></li> <li><i class="fab fa-facebook-f" aria-hidden="true"></i><a href="https://www.facebook.com/annekevangiersbergenofficial" target="_blank">Facebook Anneke van Giersbergen &amp; band</a></li> <li><i class="fab fa-twitter" aria-hidden="true"></i><a href="https://twitter.com/annekeannique" target="_blank">Twitter Anneke van Giersbergen &amp; band</a></li> <li><i class="fab fa-instagram" aria-hidden="true"></i><a href="https://www.instagram.com/annekeannique/" target="_blank">Instagram Anneke van Giersbergen &amp; band</a></li> </ul> </div><div class="spotify margin-t-sm margin-b-md hide-on-desktop"> <iframe src="https://open.spotify.com/embed?uri=https://open.spotify.com/artist/6TZqJnkAytY8HFQBEdDF8v?si=zKbT1e7ETF2F_Db2OMCH7A" width="100%" height="380" frameborder="0" allowtransparency="true" allow="encrypted-media"></iframe> </div>