
					
					<p>In 2019 namen we afscheid van Masters of Metal in haar huidige vorm en de 'comeback' liet even op zich wachten in verband met corona, maar in 2022 is het dan eindelijk zover! The Unforgiven nam in De Pul afscheid van het publiek. Maar Masters of Metal komt terug! Met dit jaar The Art of Pantera, Defenders of the Beast met muziek van Iron Maiden, Eruption met muziek van Van Halen, Replica met muziek van Machine Head en Olds School, de allround metal tribute. Net zoals altijd is er weer gewoon een frietkar aanwezig!&nbsp;<br>

<br>

<strong>Defenders Of The Beast</strong><br>

Nederlands meest natuurgetrouwe Iron Maiden Tribute, werd opgericht in 2016 met als doel de New Wave of British Heavy Metal-giganten oprecht te eren. Bij Defenders Of The Beast voert de muziek de absolute boventoon: sluit je ogen en je hoort de uithalen van Bruce Dickinson, het stuwende basgekletter van Steve Harris, de duellering van Dave Murray en Adrian Smith en de slagkracht van zowel Clive Burr als Nicko McBrain! Alle Maiden-klassiekers passeren de revue; daarnaast worden ook de wat minder bekende nummers niet geschuwd. Kortom: een feest van herkenning en meebrullen gegarandeerd! In haar 5-jarige bestaan heeft Defenders Of The Beast diverse poppodia en festivals reeds platgespeeld met als hoogtepunten onder andere de Zwarte Cross in 2017 en 2018, Metropool in Hengelo en P3 te Purmerend.<br>

<br>

<strong>Oldschool</strong><br>

In een tijd lang lang geleden zijn deze heren opgegroeid. Een tijd zonder internet en MP3’s en toch vonden deze mannen ‘hun’ muziek, maar dan in de vorm van demo’s &nbsp;of recenties uit muziekbladen waarvan de ouders vaak minder gecharmeerd waren.<br>

<br>

Het waren zware tijden….. de telefoon hing nog aan een krulkabel en muziek luisterde je op een walkman als je die had. Het was een tijd waarin band’s nog authentiek klonken, &nbsp;en zangers geen auto-tune hadden. Kroegen hingen vol , overal was live muziek en de tap stond open… Het waren de 80’s en 90’s.<br>

<br>

Muzikanten die al decennia meegaan in de ‘tribute wereld’ hebben de handen ineen geslagen, het bloed kruipt waar het niet gaan kan, en deze mannen hebben hun uitdaging gevonden in het terugbrengen van hun helden van toen. Iron Maiden, Dio, Accept, van de Scorpions tot Metallica alles waar je toen van genoot brengen ze met passie tot in de puntjes. Of het nu in een kroeg is of op het grootste festival, deze band maakt er overal een feest van.<br>

<br>

<strong>The Art of Pantera</strong><br>

In 2014 was het 10 jaar geleden dat gitarist Dimebag Darrell op het podium werd doodgeschoten. Dit was voor de band GODSCUM reden om een Pantera tribute tour op te zetten. Er werden een 5-tal shows geboekt onder de noemer: Dimebag Darrell Tribute Tour. De shows werden super goed bezocht en ontvangen, mensen kwamen van ver om de band te zien, die bestaat uit doorgewinterde musici die hun sporen reeds verdiend hebben.<br>

<br>

The Art Of Pantera staat garant voor een lange set Pantera klassiekers, deze op zo’n dusdanige manier uitgevoerd dat zelfs de sound van de band dichtbij het origineel komt (Marcel speelt zelfs op een Dean DIME ML model en een Randall RG100es amp, dezelfde spullen die Dimebag destijds gebruikte). De video’s op YouTube liegen er niet om ! De band is tegenwoordig een veel gevraagde tribute act, dus sla uw slag nu!<br>

<br>

<strong>Replica, a tribute to Machine Head</strong><br>

Deze groep kent zijn oorsprong halverwege de jaren negentig. Destijds heel wat aan de weg getimmerd met 't gevolg finalist van de Aardschok Metalbash. Tegenwoordig zijn deze 4 muzikanten nog altijd zo gedreven. Eigen werk wordt onder de naam Death Designer verwerkt. De band staat als een huis en weet American metal feel tot bot en bloedends toe neer te zetten. De kern van deze band is eenheid en bezieling. Laat je overtuigen door metalklassiekers als Davidian en Ten Ton Hammer.<br>

<br>

<strong>Eruption met muziek van Van Halen</strong><br>

Van Halen mogen we beschouwen als een van de meest invloedrijke rock bands van de jaren tachtig tot vandaag. Het is dan ook niet vreemd dat de mannen van Eruption een tribute wijden aan deze Heroes of Rock.<br>

<br>

Het begon als een eenmalige tribute set tijdens het festival ‘Muziekpark’ in Boxmeer… De onsterfelijke muziek spelen van Van Halen was echter te leuk om er daarna mee te stoppen. Dat vonden de bandleden maar zeker ook het publiek dat zo bleek uit de vele reacties. Eruption is ondertussen een volwaardige tributeshow en klaar om de podia en festivals in Nederland en daarbuiten te bestormen.<br>

<br>

Een live optreden door deze Van Halen tributeband is een feest van herkenning. Hits als Hot for teacher, Panama, Running with the devil, Ain’t talkin’ ’bout love en You really got me worden met veel passie, enthousiasme en respect voor het origineel uitgevoerd. Een warme douche van Van Halen klassiekers worden door de ervaren topmuzikanten en hun energieke frontman op je afgevuurd.<br>

<br>

<em>Eerder gekochte tickets blijven gewoon geldig voor deze nieuwe editie</em></p>
                    
                    					
                    					
					
					
					
					
					
					
				