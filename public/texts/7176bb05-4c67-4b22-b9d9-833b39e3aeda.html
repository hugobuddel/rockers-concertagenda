<p>Het is de kenner vast niet ontgaan, maar in 2021 domineerde het hardere genre het Eurovisiesongfestival. <strong>Blind Channel</strong>, de concurrerende groep van de Italiaanse rockers Måneskin, won niet, maar veroverde de harten van kijkers en werd binnen no-time trending op social media. De metalcore band ontstond in 2013, helemaal in het noorden van Finland. Daar werkten ze keihard aan hun doorbraak, weigerden overigens jarenlang om in hun moedertaal te zingen, maar hadden nou eenmaal die standvastigheid nodig om grenzen te verleggen. Voor de heren was het al snel duidelijk: go big or go home. Met hun inzending 'Dark Side' veroverde en betoverde Blind Channel het continent met hun muziek, die de heren zelf 'violent pop' noemden. Eurovisie was slechts het begin, it's time for world domination!<br></p>
<p>Als support komt de Finse groove metal(core) band<strong> Lost Society</strong> mee. Geïnspireerd door thrashbands als Anthrax en Megadeth en groove bands als Pantera, aangevuld met enorme epische refreinen.&nbsp;</p>