<p>Toen <strong>Fleddy Melculy</strong> begin 2016 een instant hit had met hun eerste single "T-shirt van Metallica," leek het er heel even op dat er een nieuwe, snarky eendagsvlieg geboren was, maar... de internethype, het tekenen bij grootmacht Sony Music, het debuutalbum HELGIË (met inmiddels bijna 10.000 verkochte exemplaren in België) en een ijzersterke live-reputatie&nbsp;maakten duidelijk dat dit een band was om au sérieux te nemen. En nu is de band terug met nieuw werk! 'ANTICHLIST' - een plaat over oud worden, de dagen van weleer, fake news, haat, koudwatervrees en natuurlijk over de wereld die helemaal naar de klote gaat - laat zien dan deze heavy hype meer is dan enkel satire. En dat omarmen we maar al te graag!</p>
<p>Natuurlijk komen onze Vlaamse buren niet alleen: de mannen van <strong>Tusky</strong> komen gezellig mee! “Kick life in the face" is al sinds het begin het ethos van de Utrechtse punkers. De band die herrees uit de as van John Coffey toonde zich opnieuw een feniks met het aantrekken van Vladimar Stevic (zang) en Quirin Wijgers (bas). In de nieuwe bezetting staat het viertal nog steeds garant voor ziedende punkrock: fast and furious, yet melodic and catchy.</p>
<p> </p>