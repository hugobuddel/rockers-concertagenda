
                    <p><strong>Na de uitverkochte Patronaat show in 2018 komt de symfonische metalband Delain terug naar Haarlem. En dat doet de groep rond toetsenist Martijn Westerholt met een gloednieuwe line-up, nieuwe show en natuurlijk een nieuw album. De </strong><strong>allereerste single van dit nieuwe hoofdstuk, ‘The Quest and The Curse’, is een heerlijk voorproefje van wat komen gaat!</strong></p>
<p>Westerholt werkt momenteel aan het zevende studioalbum van Delain dat begin 2023 uitkomt. Een plaat die weer volstaat met catchy en melodieuze tracks waar de band al bijna twee decennia bekend om staat.</p>
<p>Momenteel heeft Delain zes albums, drie EP’s en een live DVD op haar naam staan, heeft het over de hele wereldbol getourd met bands als Nightwish, Sabaton en Within Temptation, en op Wacken, Graspop, Download en FortaRock Festival gestaan.</p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>
        
                    <br>
            <a href="http://www.delain.nl/" target="_blank" rel="noopener">Bezoek de website</a>
            