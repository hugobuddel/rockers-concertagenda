<p>De band Dry Cleaning leidt je door hun verhaal en omgevingswereld heen met Florence Shaw als de verteller. De creatieve, spitsvondige teksten vinden hun weg door de rusteloze riffs. Op debuutplaat 'New Long Leg' zet de groep uit Zuid-Londen de toon met hun intrigerende postpunk en onweerstaanbare gitaarpartijen, met als finishing touch die kenmerkende, praatachtige zang van Shaw. De nieuwe plaat 'Stumpwork' ligt binnenkort op de planken.</p>