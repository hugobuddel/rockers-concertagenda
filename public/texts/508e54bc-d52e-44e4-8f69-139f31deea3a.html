<p><br>Vandaag komt <strong>Avatar</strong> eindelijk voor de eerste keer naar 013! En daar zijn we maar wat blij mee. Niet alleen omdat de heren een uniek, niet-te-classificeren geluid hebben - ergens tussen industrial rock, melodeath en theater in - maar ook, en vooral, omdat deze band live een totaalervaring biedt die maar weinig bands kunnen bieden. Avatar live zien is een beleving. Met uiteraard veel theater, veel kostuums, veel make-up, maar vooral het immense charisma van frontman&nbsp;Johannes Eckerström. Deze man, die overigens ook over een imponerend stel&nbsp;stembanden beschikt, weet een zaal met één handbeweging uitzinnig te krijgen. De band bracht in 2020 de laatste plaat&nbsp;‘Hunter Gatherer’ uit. En dat brengt ze, na de nodige coronavertraging, nu naar 013 voor de enige NL show van deze tour. <em>"I bid you welcome to Avatar Countryyyyyyy!"</em></p>
<p>Fijne supports ook vanavond! De progressieve djent en metalcore band <strong>Veil of Maya </strong>komt mee. Die band verkocht op eigen kracht al onze Jupiler Stage uit. Als opener hebben we de Zweedse thrashmetalband <strong>Sonic Assault</strong>.<em><br></em><em><br></em></p>