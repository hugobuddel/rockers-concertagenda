<p></p>
<p>We hebben hier weer een uitstekend affiche te pakken als je het ons vraagt. Bovenaan prijkt de naam van één van de hardst werkende bands in de hardcore scene: <strong>Stick To Your Guns</strong>. De band is door de jaren heen steeds meer richting de melodische metalcore geschoven, maar 1 been blijft altijd stevig in de hardcore staan - mede door de sociaal bewuste en maatschappijkritische teksten van frontman Jesse Barnett, waarbij hij het lot bezingt van diegenen die tussen wal en schip vallen in de maatschappij. <strong>Knocked Loose</strong> is al een sensatie sinds debuut ‘Laugh Tracks’ in 2016. Na  de uitstekende opvolger ‘A Different Shade Of Blue’ kwamen ze vorig jaar met hun beste werk tot nu toe: de EP ‘A Tear In The Fabric Of Life’. Zonder twijfel de meest <em>unforgiving</em>
metalcore plaat van dat jaar, waarin Bryan Garris vertelt over een man wiens geliefde omkomt in een auto ongeluk.</p>
<p>Die twee namen zijn al genoeg om een ticket te kopen, maar je krijgt er ook nog 2 support bij. De Fransmannen van <strong>LANDMVRKS </strong>zijn niet bang om veel te experimenteren met hun melodische metalcore. Zo hoor je op ‘Lost In The Waves’ ook invloeden uit hiphop en pop. We openen met de grunge (!) en shoegaze (!) band <strong>Soul Blind</strong>. </p>
<p></p>