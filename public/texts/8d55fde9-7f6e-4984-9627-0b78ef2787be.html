<p><strong>Poppodium Baroeg is de samenwerking aangegaan met Rotterdamse schoenenzaak Mascolori. Dit is een bijzondere en niet vanzelfsprekende samenwerking, want Baroeg is het eerste podium dat een samenwerking heeft met Mascolori. Rotterdams street art collectief Monkidoe, die ook de kenmerkende graffiti op het huidige Baroeg pand heeft gemaakt, is verantwoordelijk voor het ontwerp van de schoen. Er komen ook overhemden met dezelfde print via Rotterdamse winkel Wolff Blitz.</strong></p>
<p>Het idee voor deze samenwerking is al in 2020 ontstaan. Het jaar erop bestond Baroeg maar liefst <a href="https://baroeg.nl/baroeg-bestaat-40-jaar/"><span style="font-weight: 400;">40 jaar</span></a><span style="font-weight: 400;">. Helaas was het in corona tijden niet mogelijk om dit jubileum in mei groots te vieren, maar Baroeg ging achter de schermen verder met diverse nieuwe samenwerkingen, waaronder die met Mascolori. Dit heeft geleid tot exclusieve schoenen (sneakers en puntschoenen), met een print van de welbekende blauwe draken van de voorkant van Baroeg. De schoenen van Mascolori zijn erg opvallend en hebben een eigen smoel. Andere organisaties gingen Baroeg al voor, zoals het Eurovisie Songfestival, Hotel New York, Museum Boijmans Van Beuningen en zelfs de Markthal.</span></p>
<p><span style="font-weight: 400;">De wandschilderingen op de voor- en achterkant van Baroeg zijn al jaren bekende blikvangers in Rotterdam-Zuid en zijn in het jaar 2000 gemaakt door Robert en Lennaert van Monkidoe.&nbsp; Zij zijn ook verantwoordelijk voor de muurschilderingen binnen in Baroeg, waar helden uit de rock- en metalwereld staan afgebeeld, zoals Lemmy Kilmister van Motörhead, Jimi Hendrix, Steve Vai en Chuck Schuldiner van de band Death.&nbsp;&nbsp;</span></p>
<p><span style="font-weight: 400;">Robert Rost (Monkidoe): “We waren nog maar pas afgestudeerd aan de Willem de Kooning Academie en we wilden meer kleur, expressie en kunst op straat. In de zoektocht naar een mooie locatie voor onze eerste Monkidoe wandschildering stuitten wij op het toen nog vrij kale pand van Baroeg. Bij het zien van die grote grijze buitengevel met wat losse tags en graffiti flarden kregen we direct jeuk en zin om deze gevel eens goed aan te pakken. We hebben het pand voorzien van een beeld dat eruit knalt en de identiteit van de Baroeg uitdraagt.”</span><span style="font-weight: 400;"><br>
</span><span style="font-weight: 400;">Jochem Grund (eigenaar Mascolori): “Ik kwam als zestienjarige met mijn zilver en groen gespoten kisten in Baroeg. De alternatieve muziekscene en Mascolori gaan dus way back. Baroeg is weer een totaal andere creatieve hoek dan de kunstcentra hier in het centrum, maar daarom juist spannend en cool om een samenwerking mee aan te gaan. Ik hoop dat alle Rotterdamse punkers en metalheads binnenkort op Mascolori’s te zien zijn. Mascolori zoekt altijd de verbinding met muziek. Daarom past Baroeg goed als partner in crime. Eigenzinnig en Rotterdams, net als wij.”</span><span style="font-weight: 400;"><br>
</span></p>
<p><span style="font-weight: 400;">De schoenen zijn vanaf zaterdag 1 april – zowel fysiek als online – te koop via </span><a href="https://mascolori.nl/"><span style="font-weight: 400;">Mascolori</span></a><span style="font-weight: 400;"> en </span><a href="https://baroeg.nl/"><span style="font-weight: 400;">Baroeg</span></a><span style="font-weight: 400;"> en worden ‘s middags feestelijk gepresenteerd in de Mascolori winkel. De overhemden zijn binnenkort te koop via <a href="https://baroeg.nl/shop">Baroeg</a> en <a href="https://www.wolffblitz.com/">Wolff Blitz</a>.</span></p>
<p><span style="font-weight: 400;">Adres:<br>
Mascolori<br>
Nieuwe Binnenweg 116<br>
3015 BE Rotterdam</span></p>
<div class="su-button-center"><a href="https://www.facebook.com/events/755062252599483" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-facebook-square" style="font-size:20px;color:#FFFFFF"></i> Facebook Event</span></a></div>
<div class="su-button-center"><a href="https://baroeg.nl/wp-content/uploads/2023/03/MASCOLORI-SCHOENEN-FLYER-FINAL-1-scaled.jpg" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-download" style="font-size:20px;color:#FFFFFF"></i> Flyer </span></a></div>
<div class="su-youtube su-u-responsive-media-yes"><iframe width="600" height="400" src="https://www.youtube.com/embed/-eC_kPrWrJo?" frameborder="0" allowfullscreen="" allow="autoplay; encrypted-media; picture-in-picture" title=""></iframe></div>