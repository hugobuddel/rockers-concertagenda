
                    <p><strong>Als je van Australische, 70’s-achtige punk en rock ‘n roll houd, dan is Amyl and The Sniffers de band voor jou. De uit Melbourne afkomstige garage punk band zingt over gevechten, blowjobs en de Aussie snack Chiko rolls. Ze dragen hun tattoos met trots en noemden hun band naar een vage drug die ervoor zorgt dat je na een korte intense high knallende koppijn krijgt – misschien wel een metafoor voor de band zelf. </strong></p>
<p>Debuutalbum ‘Amyl and The Sniffers’ leverde de voormalige huisgenoten in 2019 meteen een ARIA Award voor Best Rock Album op. Opvolger ‘Comfort Me’ verscheen vorig jaar en is duidelijk beïnvloed door 70’s Aussie rock als Skyhooks, The Coloured Balls en AC/DC. Al probeert zangeres Amy er ook nog een beetje Dolly Parton in te gooien: ze heeft wel wat met de songs van de country queen uit de jaren zestig over een vrouw die haar man bedriegt. Zelf is de band is iets energieker en uit hun knaldrang zich in een explosie van rammende drums, knallende gitaren en de stem van Amy. Oh, en vergeet de moshpits niet. Geen plek waar je op 7 november veilig staat in Patronaat.</p>
<p>Tickets zijn vanaf vrijdag 15 juli om 10:00 uur te koop. </p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>

        
                    <br>
            <a href="https://www.amylandthesniffers.com/" target="_blank" rel="noopener">Bezoek de website</a>
            