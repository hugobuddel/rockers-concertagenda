
    <div class='long-html'>
    <section class='long-html__text'>
    					
					<p>Punx, Skins &amp; Hardcorekids! Met de ‘infamous’ UVB-fests en de, in onze ogen legendarische, ’United Colours of Hardcore’ avonden nog vers in het geheugen is het tijd dat de niet meer zo recente geschiedenis, zich gaat herhalen. De Pul wordt op 14 juni tijdens Breuklijn weer voor even het centrum van HC/PUNK Nederland. Vernoemd naar de breuk in onze aardkorst onder Uden, zijn wij klaar die lijn op de proef te stellen. Geen zelfrespecterende punk of metalhead die nog nooit het <strong>GBH</strong><strong>-</strong>logo achter op een leren jas, denim vest of t-shirt heeft gezien. Niet voor niets worden de Engelsen gezien als een van de grootste en meest invloedrijke punkbands aller tijden. De band, die al sinds 1978 actief is, wordt samen met Discharge en The Exploited gezien als een van de pioniers van de Engelse Hardcore Punk (ook wel Betonpunk genoemd).&nbsp;<br>
<br>
Het legendarische politiek-kritische debuut van GBH <em>City Baby Attacked By Rats</em> werd zowel goed ontvangen door de punk- als de metalscene. De plaat klonk hard, kaal en vooral erg snel, waarbij humor zeker niet werd vergeten. De band bracht de afgelopen jaren vele platen uit en tourde de hele wereld rond om de gospel van de 'echte' rauwe Britse punk te brengen. Hoewel het bandgeluid zich regelmatig liet kruisen met speedmetal bleef de band trouw aan hun geluid, wat heden ten dage nog steeds bekend staat als de échte oldschool punk.</p>
                    
                                        
                        
                        
                    					
                    					
                    					
					
					
					
					
					
					
				
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/eAqeA5Hc0K4?rel=0" allowfullscreen=""></iframe></div></section>
    
    </div>
  