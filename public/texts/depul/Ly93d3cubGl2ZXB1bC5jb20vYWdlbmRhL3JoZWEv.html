
    <div class='long-html'>
    <section class='long-html__text'>
    					
					<p><strong>Rhea</strong> is terug en mikt meer dan ooit op hoofd en benen met nieuwe single 'Creeping Through My Head'. De rockband die we leerden kennen tijdens De Nieuwe Lichting en met rechttoe rechtaan pletwalsen als 'Ready To Rumble' en 'Stuck in The Middle', trekt zijn klankenregister open en voegt een flinke scheut funk, groovy basslicks, hammondorgel en wah-wah pedalen toe aan zijn sound. <em>Rhea meets Kravitz</em>! Zanger Jorge Van de Sande begon na een voor hem ongewone inactiviteit van meer dan een jaar weer nummers te schrijven, en putte inspiratie uit de moeilijke periode die de band en hijzelf voor en tijdens covid meemaakten. Dat is ook waar hun nieuwste single over gaat: <em>hitting rockbottom,</em> maar bovenal weer uit het dal kruipen, strijdvaardig zijn en niet bij de pakken neerzitten. DÃ¡t, en de nieuwe funky rocksound vormen een perfect tegengif voor donkere dagen. 'Creeping Through My Head' is de eerste single uit het langverwachte tweede album, dat in 2024 verschijnt.<br>
<br>
<em><strong>De kaartverkoop start vrijdag 10 november om 12:00 uur.</strong></em></p>
                    
                    					
                    					
                    					
					
					
					
					
					
					
				
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/QyCE615wps4?rel=0" allowfullscreen=""></iframe></div></section>
    
    </div>
  