
    <div class='long-html'>
    <section class='long-html__text'>
    					
					<p>Na enkele bezettingswisselingen in 2021 schrijft <strong>Delain</strong> met het in 2023 verschenen album <em>Dark Waters </em>een nieuw hoofdstuk dat door fans wereldwijd weer ademloos gelezen wordt. Oprichter, songwriter en toetsenist Martijn Westerholt ziet zich herenigd met oud-strijdmakkers Ronald Landa (gitaar) en sander Zoer (drums). Verdere versterkingen worden gevormd door Diana Leah (zang) en Ludovico Cioffi (bas) en deze formatie neemt het inmiddels zevende album van Delain op, met gastrollen voor Marko Hietala (Nightwish) en Paolo Ribaldini (Skiltron en Seraphiel).<br>
<br>
“Dit album bevat alle elementen waar Delain bekend om staat", zegt Westerholt over <em>Dark Waters</em>. "Onze kenmerkende zware gitaarriffs, massieve orkestrale stukken, zowel heavy metal als popzang, en rock opera vibes samen met jaren '80 synth geluiden. Kortom, dit is absoluut een herkenbaar Delain-album dat klassieke 'Delain-elementen' bevat en tegelijkertijd vooruitgaat met frisse invloeden."<br>
<br>
Met zeven albums en drie EP’s, wereldwijde tours met o.a. Nightwish, Sabaton en Within Temptation en premium spots op festivals als Wacken, Graspop en Download heeft Delain zich gevestigd als één van de meest originele bands in de scene en kan gezien worden als mede-architect van een heel genre. Met deze vernieuwde line-up begint Delain hun Europese Tour in Uden!</p>
                    
                    					
                    					
                    					
					
					
					
					
					
					
				
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/U5W2dBQHpxI?rel=0" allowfullscreen=""></iframe></div></section>
    
    </div>
  