
    <div class='long-html'>
    <section class='long-html__text'>
    					
					<p>Met de New wave of British heavy metal (NWOBHM) als inspiratiebron en een Duitse WO II tank als naam nam <strong>Jag Panzer</strong> in 1981 een eerder voorzichtige start. De band mag gezien worden als een van de vroegste exploten van de US power metal.&nbsp;In de beginjaren oogstten ze vooral in eigen land succes, maar omdat het toch niet echt wilde lukken, gooide de band er in 1987 het bijltje bij neer. In 1994 begon het weer te kriebelen en trokken originele gitarist Mark Briody en bassist John Tetley het schip weer vlot. Het was pas toen Century Media de band onder zijn hoede nam dat het ook op platenvlak begon te lopen. ‘The Fourth Judgement’ (1997) zette Jag Panzer werelwijd op de kaart, maar het was ‘The Scourge Of The Light’ (2011) dat ook in Europa gensters sloeg. Nog voor dat platensucces verzilverd kon worden, lag de band andermaal in de mottenballen om pas in 2013 terug te keren. Drie keer is scheepsrecht want deze keer blijft het verhaal duren en we zijn blij dat ze daar met een show in Uden een hoofdstuk aan toevoegen.<br>
<br>
<strong>Support: Thorium</strong><br>
Met een overweldigde dosis inspiratie vormden drie leden van Ostrogoth een nieuwe band: Thorium. Deze band uit België verzorgt vanavond het voorprogramma. Je vindt alle klassieke stijlen metal terug in hun muziek, zoals progressive metal, speed metal en klassieke heavy metal wat zorgt voor harde, melodieuze, virtuoze en pakkende muziek.&nbsp;</p>
                    
                    					
                    					
                    					
					
					
					
					
					
					
				
    </section>
    <section class='long-html__music-videos'><div class='iframe-wrapper-16-9'><iframe width="560" height="349" src="https://www.youtube.com/embed/h_8keWcCQXg?rel=0" allowfullscreen=""></iframe></div></section>
    
    </div>
  