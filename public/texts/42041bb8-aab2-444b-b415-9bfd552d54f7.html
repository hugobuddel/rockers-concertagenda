<p>Zet een groep Zweden bij elkaar die variëren van klassiek opgeleide jazzmuzikant tot karaokeminnende tatoeëerder of hardcoresceneveteraan, en je hebt een ongeleid projectiel dat zichzelf Viagra Boys noemt. Het resultaat is in een energieverslindende muzikale combi van tijdloze rockmuziek, ontembare postpunk en adhd-disco. Op kop staat zanger Sebastian Murphy die iedere zaal aanvliegt met zijn koortsachtige vocalen. In 2018 kwam debuutalbum 'Street Worms' uit, met daarop onder andere het absurde en hilarische punkanthem 'Sports'.&nbsp;In datzelfde jaar stonden Murphy en co. op London Calling festival, waarna ze langs alle belangrijke festivals gingen.</p>
<p>In korte tijd is de band uitgegroeid tot meest geliefde band uit de Stockholmse underground scene. Live weet Viagra Boys altijd nog wat extra's te geven en druipt het zweet van zowel publiek als band na afloop van het plafond.&nbsp;Dat wordt met het nieuwe album 'Cave World' wederom bewezen.</p>