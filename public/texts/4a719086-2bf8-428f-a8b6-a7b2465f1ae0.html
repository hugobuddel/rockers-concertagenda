<p>De echte fan hoeven we natuurlijk niet meer uit te leggen waarom je Monster Magnet live gezien moet hebben. Onder leiding van frontman Dave Wyndorf katapulteert de band zichzelf naar succes, wanneer ze eind jaren ‘90 hun plaat ‘Powertrip’ uitbrengen. Tracks als ‘Space Lord’ en ‘Powertrip’ zijn niemand onbekend, maar de band is meer dan dit. Samen met bands als Masters of Reality, Kyuss, Fu Manchu en Sleep maakte zij immers het stoner rock genre groot.</p><p>Muzikaal haalt de band veel inspiratie uit de hardrock en metal uit de jaren ‘70,&nbsp; maar ook zeker space rock, psychedelica en nog veel meer is terug te horen in de muziek van de band. Sinds hun debuut in 1991 en ‘Powertrip’ heeft de band een hele reeks veelgeprezen albums uitgebracht, waaronder Monolithic Baby! (2004), Mastermind (2010) en Mindfucker (2018).</p><nav class="long-html__social">
    <ul class='long-html__social-list'>
      <li class='long-html__social-list-item'><a class='long-html__social-list-link' href='//assets.melkweg.nl/scaled/100x/themepages/2f5267f3-9c9d-48ca-880b-366731f78d36/heavy.jpg'>Onderdeel vanHeavyAttend op Facebook</a></li>
    </ul>
  </nav>