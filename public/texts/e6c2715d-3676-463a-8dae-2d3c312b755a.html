<p><strong>De Hardheid is terug! &nbsp;De Hardheid maakt vanaf halverwege de jaren negentig naam met razendsnelle, opgefokte, Nederlandstalige ska. Een beetje zoals Doe Maar dat vroeger deed, maar dan wel twintig keer zo energiek. Of vergelijk ze met Rancid, maar die zingen dan weer niet met zo’n vet Amsterdams accent.</strong></p>
<p>Sinds het sabbaticaal in 2009 gaat het bloed waar het niet gaan kan, en ook in 2023 is de band weer eens te bewonderen op diverse podia en festivals. Waaronder in Patronaat! Verwacht songs zoals ‘Snooze’, ‘Oh Nee’, ‘Kutmuziek’, ’15 Piek’ en natuurlijk ‘Buurman’. De teksten zijn soms wat puberaal, dan weer overdreven maatschappijkritisch, maar in ieder geval altijd humoristisch. Mede hierdoor is De Hardheid altijd een verademing tussen alle brave, ingedutte Nederpopacts gebleven.</p>
<p><strong>Minor Operation Bookings verzorgt sinds 2011 DIY punkrock shows in en rondom Haarlem en is een maandelijks terugkerende showcase in Patronaat.</strong></p>
<p><strong>Extra informatie</strong><br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.<br>
<em><br>
Let op bij het kopen van tickets via social media of externe doorverkoopsites. Ticketmaster Resale is de enige volledig betrouwbare manier om een tweedehands kaartje te bemachtigen.</em></p>
<br>
<a href="https://www.facebook.com/profile.php?id=100063548408525" target="_blank" rel="noopener">Bezoek de website</a>