<h3>FOR I AM KING is terug met een gloednieuw album! En speelt op vrijdag 27 januari in Poppodium Volt met special guest Another Now.</h3>
<p>Op 19 januari 2023 zal het nieuwe album “Crown” het levenslicht zien. Het is de derde plaat van de Nederlandse metal act en is de opvolger van het al om geprezen “I” uit 2018.<br>
De release van het album wordt gevierd met een uitgebreide Nederlandse tournee in januari en februari die start in ons eigen Sittard-Geleen. Je krijgt dus de kans om de nieuwe tracks als eerste te horen.</p>
<p>Alma Alizadeh zegt dat het album een “logische” opvolger is van de voorganger “I” die ging over de krachten die werken aan de macht. Met de opvolger “Crown” gaat de band dieper in op de heersers en hun volgers die ervoor zorgden dat zij aan de macht bleven. In afwachting van het nieuwe werk bracht de band een kneiter harde cover uit van Kate Bush. “Running up that Hill” werd een duet met niemand minder dan Daniël de Jongh (ex-Textures). Een lekkere zoethouder, maar in januari is het tijd voor het “echte” (nieuwe) werk!</p>
<p>Helaas ging de tour van Another Now eerder dit jaar niet doen en kregen we in het zuiden geen kans om de band aan het werk te zien. Een fijn toeval dus dat ze nu terugkeren als support van For I Am King, een mooie kans om ze alsnog aan het werk te zien.</p>