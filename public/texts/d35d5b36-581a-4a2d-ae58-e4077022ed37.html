<p>De heren van<strong> Ice Nine Kills</strong> weten dondersgoed hoe ze metalcore, alternative rock en theater moeten versmelten tot een uniek geheel. Nieuwe rock- en horroranthems als ‘Hip to be Scared’, ‘Assault &amp; Batteries’, ‘Take Your Pic’ en ‘Farewell II Flesh’ laten leadzanger Spencer's fascinatie voor angsten, popcultuurobsessies, moord en zijn expertise met melodieuze hooks en gevatte teksten horen. Maar het is vooral knap dat Ice Nine Kills dat allemaal in retestrakke en supercatchy tracks giet die je ook nog eens loeihard om je oren slaan met loodzware breakdowns. Theatrale shows, high-concept video's en een intense band-to-fan community: het is tijd om deze stevige portie metalcore eindelijk in 013 te beleven!</p>
<p>De Nederlandse nu-metalband <strong>Frontstreet</strong> opent. De band was eerder te zien als support van o.a. Hollywood Undead, Dope D.O.D. en Limp Bizkit. Support your locals!</p>