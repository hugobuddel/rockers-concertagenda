
		
							<div class="lead col-sm-12">
								<div class="row">
									<div class="content-column">
										<p>Broers in bands, dat is vragen om problemen. De popgeschiedenis staat er bol van, maar niet bij Orange Skyline, <br>
waar de gebroeders Stefan en Niels van der Wielen een ideaal creatief koppel vormen. </p>
									</div>
								</div>
							</div>
		 
		
<div class="item text col-sm-12">
	<div class="row">
		<div class="content-column">
			<p>Een beetje dollen dat wel,&nbsp;wel meer ook, maar ze vechten elkaar niet het kot uit zoals de Gallagher ‘bruvvas’. Inspiratie van dat illustere&nbsp;<br>
tweetal is er zeker.&nbsp;Een beetje ‘oomph’ – Engels voor ‘pit, opwinding’ – geen band kan zonder. Rock ‘n’ roll is als het&nbsp;goed is altijd minstens voor 30% bepaald door opwinding, nou die krijg je hier met bakken. Orange Skyline is op hun&nbsp;door JB Meijers geproduceerde titelloze tweede album de indie rock 'n roll band die ze altijd al in zich hadden.</p>

<p>De reeks singles die de band uitbracht richting release van het debuut voor Sony is zeer succesvol. Twee Radio2 TopSongs, waaronder het officiële NOS Winterspelen anthem “A Fire”. Ook op de andere nationale zenders werden alle single tot op heden op de playlist geplaatst. ‘Het gaat niet meer alle kanten op en de songs zijn beter,’ vindt Niels. Drukbezet producer/muzikant JB Meijers was de perfecte match met de band. JB snapte precies waar de band naartoe moest.&nbsp;</p>

<p>Daar gaat je hart nog eens sneller van kloppen. Denk er een vol voetbalstadion bij. Orange Skyline is ook een echte voetbalband, een eigenschap die ze met veel Manchester-bands delen, van The Fall tot Oasis. That’s The Spirit! Er is nog een échte rock 'n roll band, het kan dus nog.. Orange Skyline houdt het vuur brandend.</p>
		</div>
	</div>
</div>

<div class="item text col-sm-12">
	<div class="row">
		<div class="content-column">
			<p><strong>Support act: Inge Lamboo</strong></p>

<p>Hoewel Inge Lamboo met Why We Stay haar debuut maakt, is ze in de online wereld zeker geen onbekende meer. Ze ging viraal met haar Engelstalige cover van Hart Verloren van K3, trad daarmee op bij MNM en haalde eind verleden jaar The Best Social Media met de vele covers die ze op haar TikTok kanaal heeft geplaatst. Covers die uiteenlopen van Guus Meeuwis tot Måneskin en alles wat daartussen zit, gebracht op een manier zoals alleen Inge Lamboo dat kan.</p>

<p>Inge is autodidact, speelt verschillende instrumenten, is veelzijdig, iemand met een sterke mening die midden in de&nbsp;LGBTQ+&nbsp;community staat en open is over de mentale problemen die ze heeft gehad.</p>

<p>Over haar eerste eigen single zegt ze: ‘Why We Stay gaat over een giftige relatie waaruit je niet kunt ontsnappen. Je zoekt naar de goede dingen, maar diep vanbinnen weet je dat de relatie niet goed voor je is. Het is een autobiografisch nummer met echte instrumenten waardoor het een tijdloos karakter heeft met een universele betekenis. Hoewel het nummer zelf vrolijk en uptempo is, staat de tekst volledig haaks op dit gevoel.’</p>

<p>Black Heart is de nieuwe single van Inge Lamboo. Het nummer werd door Inge’s TikTik-volgers (inmiddels ruim 102k) zelf gekozen tot haar nieuwste single nadat ze hen de keuze had gegeven uit vijf akoestische stukjes van haar aanstaande album. Black Heart is de opvolger van Why We Stay dat in maart verscheen. Het is ‘een energiek nummer dat gaat over een puinhoop waarin iemand je heeft achtergelaten na een periode die als een last kan hebben gevoeld. Speciaal voor die mensen die rode vlaggen hebben ervaren in welke relatie dan ook.’</p>
		</div>
	</div>
</div>

						