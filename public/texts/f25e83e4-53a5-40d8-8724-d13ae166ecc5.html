
                            <h3>Speedmobile met Supersonic Beatcommando tour naar Sittard-Geleen op zaterdag 20 mei 2023.</h3>
<p>Wat gebeurt er als de frontman van de hardst rockende Rock &amp; Roll/Psycobilly band van Nederland Batmobile in een car crash verzeild raakt met de ritmesectie van de hardst rockende Rock &amp; Roll/Garage Rock band van Nederland Peter Pan Speedrock? Ongetwijfeld een vlammenzee en een hoop kabaal, waaruit zich een nieuw voertuig laat smeden; <em>SPEEDMOBILE!</em></p>
<p>Begonnen in 2018 als eenmalig project voor een herdenkingsdienst voor Lemmy waar alleen MOTÖRHEAD classics werden gespeeld, kregen zanger/gitarist Jeroen Haamers, bassist Bart Gevers en drummer Bart Nederhand de smaak flink te pakken en voor ze het wisten, hadden ze een fulltime band met nieuw eigen materiaal.</p>
<p>Begin 2020 verscheen al een voorproef met de self-titled 10” EP en vorig jaar de digital only ‘Straight off the Farm’ EP, maar dit jaar gaat het echt los met het verschijnen van het debuutalbum ‘Supersonic Beatcommando’ in oktober en de bijbehorende ongetwijfeld vlammende live shows. Verwacht met tomeloze energie gespeelde ramrockende en zweetswingende tracks die de beste ingrediënten van beide bands laten overkoken onder het motto <em>‘</em><em>Rock &amp; Roll is the Devil inside!’</em></p>
<p><em>&nbsp;</em>Support deze avond zal Fat Bastard voor zijn rekening nemen.</p>
            
            
                    