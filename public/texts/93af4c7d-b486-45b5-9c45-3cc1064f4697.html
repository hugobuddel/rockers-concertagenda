<p>Voor deze zondagmiddag strijkt Boppin’ the Rock neer in Café de Stad aan de Lange Jufferstraat in hartje Utrecht. Een stuk minder tickets dan normaal dus dan weet je dat vast. Wordt een mooie.</p>
<p>De Engelse formatie Rob Heron &amp; The Tea Pad Orchestra is een swingmachine die je mee terugneemt naar de tijd van koffergrammofoon en 78-toerenplaat. Western swing, countryblues of ragtime hokum: hoe je hun genre ook noemt, het maakt Heron &amp; co. niet uit, zolang je maar weet dat ze er honderd procent voor gaan. Soms klinken ze als Django Reinhardt (mede dankzij hun fabeltastische gitarist), dan weer als Tom Waits in zijn Rain Dogs-fase, maar altijd als Rob Heron &amp; The Tea Pad Orchestra.&nbsp; Nieuwste plaat heet The Party Is Over maar niets is minder waar. Kom het zelf maar controleren op deze zondagmiddag. Wordt een feestje.</p>
<p>Onderstaande single is uit op het fraaie Sleazy Records:</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Rob Heron &amp; The Tea Pad Orchestra - She Hypnotised Me (OFFICIAL VIDEO)" src="https://www.youtube.com/embed/Cz4Y31oRo0U?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>
<p>&nbsp;</p>