<div class="grid">
<div class="text col-8-12 push-2-12 md-col-10-12 md-push-1-12 sm-col-1-1 sm-push-0">
<div class="intro-bold">
<p>Het beste van de alternatieve jaren 90 wordt op 8 april in het poppodium van C. gebundeld tot een bandavond met drie van ’s lands beste tributebands. Dus trek je stoute Vans of All-Stars maar aan en bereid je beste kickflip voor, want je alternatieve jaren roepen je luidkeels terug!</p>
</div>
<p><strong>Blink 182 Tribute</strong><br>Europa’s allergrootste eerbetoon aan de foute 90’s is weer terug op tour! Hun uitverkochte debuut in Melkweg Amsterdam smaakte naar meer. Mega-hits als <i>All The Small Things</i> en <i>’What’s My Age Again</i> vliegen je razendsnel om de oren in deze knalfuif van een liveshow vol nostalgie, slechte grappen en keiharde klassiekers die het publiek voluit meezingt. De gevestigde punkrockers hebben het origineel uit Californië met oog voor detail ontleed en gepaard met moderne visuele projecties. Maar gelukkig zijn de mannen ook niet vies van een beetje puberaal leedvermaak.</p><p><strong>Beastie Boys Undercover</strong><br>Van gruizige punkrock tot rauwe hiphop-classics, van de early 80’s tot de late 00’s. Beastie Boys Undercover zet de tent op zijn kop met een weergaloze vertolking van Beastie-knallers; Een groep zeer ervaren muzikanten die even naadloos wisselt van een liveband naar een hiphop-crew als de Beasties zelf, en die zich al eerder bewees in clubs en op festivals (o.a. Zwarte Cross) in binnen- en buitenland. Fight for your right to party!</p><p><strong>Rage Against the System</strong><br>Vier jonge muzikanten, één podium, één liefde: HELEMAAL LOS GAAN! De beste Rage-tracks op de meest rauwe manier mogelijk. Met een ongekende show die altijd in beweging is springt Rage Against the System van podium naar podium. De bewijsstukken van topshows worden voortdurend geleverd op festivals zoals Paaspop, Tributeland en Tribfest. Maar ook verschillende poppodia zoals Dynamo, Volt en Grenswerk ontkomen niet aan onvergetelijke optredens die bij velen op het netvlies gebrand staan. Een ode aan Rage die je nog nooit op deze manier hebt mogen meemaken. Twijfel je nog? Niet doen. Check it out!</p>
</div>
</div>