<p><strong>Delain</strong> is terug! De symfonische metalband is al sinds de begindagen in 2002 het geesteskind van toetsenist Martijn Westerholt, nadat hij vertrok uit Within Temptation. Hij heeft altijd al veel roulerende muzikanten om zich heen gehad, maar na het album ‘Apocalypse &amp; Chill’ (2020) bleek de koek op. Het betekende dat alle muzikanten hun eigen weg gingen, ook zangeres Charlotte Wessels, en Westerholt ging terug naar de tekentafel. Nu presenteert hij de nieuwe line-up: Diana Leah is de nieuwe zangeres, drummer Sander Zoer en gitarist Ronald Landa keren terug en Ludovico Cioffi is de nieuwe bassist. Westerholt is ondertussen druk bezig met het schrijven van nieuw materiaal, wat in 2023 zal verschijnen. De eerste single ‘The Quest and the Curse’ is alvast een heerlijk voorproefje. Vanavond keert de band voor het eerst sinds 2015 weer terug naar 013!</p>