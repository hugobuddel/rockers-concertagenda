
                    <div class="mb">
                    <p>Terwijl de wereld in de fik stond heeft Beachdog de afgelopen twee jaar liggen rijpen tot het tijd was, en die tijd is het nu. Eindelijk weer een nieuwe hárde rockband met genoeg toegankelijke songs om een groot publiek aan te spreken. Een publiek dat het gemist heeft om in bezwete zaaltjes met vrienden een vuist omhoog te steken en los te gaan.</p>
                    <div class="event--additional-description mb" read-more=""><a ng-show="!showing" ng-click="showing = true" class="">Lees meer</a> <div ng-show="showing" ng-transclude="" class="ng-hide">
                        <p class="ng-scope">David Achter de Molen werd bekend als zanger van John Coffey, de Nederlandse punk/hardcoreband die harde muziek weer populair wist te maken in Nederland. De band bracht drie albums uit, tourde van Rusland tot Amerika en speelde oneindig veel clubs en festivals in Europa. Na tien jaar stopte John Coffey op hun hoogtepunt en trok David zich terug. Er volgden jaren van radio presenteren (3FM) en podcasts maken (oa Klap van de Molen en Zes Losse Tanden), maar het bloed kroop toch weer waar het niet gaan kon. Na drie jaar jeuk om weer muziek te maken en het gemis van de reuring vond hij in Ruben Lisman een van de meest getalenteerde gitaristen van Nederland en schreven ze een jaar lang samen songs. De rest van de band haalden ze daarna uit de hardcore-scene van het zuiden des<br>
lands.<br><br>
Een eerste 7” ('Crawl in Pieces') kwam in november uit op Snowstar Records en laat een geluid horen dat van grunge via punk naar post-hardcore gaat. Twee nummers die doen denken aan Basement en Touché Amoré, maar ook aan Foo Fighters en Soundgarden. Een geluid dat een gat vult in de Nederlandse bandscene dat al jaren opgevuld had moeten worden. Dit geluid moest gemaakt worden en deze frustraties moesten er uit gezongen worden, of het nu over de zuivel-industrie of over religie gaat. Maar bovenal moet het Beachdog-publiek na een show met een big smile weglopen en zin hebben in meer. Met het einde van de pandemie hopelijk in zicht en een eerste album in april, is Beachdog nu klaar om weer met een reeks bezwete shows totaal algoritme-vrij terug te brengen wat we allemaal zo gemist hebben; een ouderwetse punkshow!</p>
                    </div></div>
                                        </div>
                                            <div class="list-icons">
                            <ul class="unstyled-list nm mb-half">
                                                                <li><a class="icon-link" href="https://beachdogmusic.nl/" target="_blank">Beachdog website</a></li>
                                                            </ul>
                        </div>
                                    