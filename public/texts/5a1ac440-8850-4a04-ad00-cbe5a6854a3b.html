<div class="layout layout--is-text"><p><strong>In 1978 scheef de Palestijns-Amerikaanse hoogleraar Edward Said het invloedrijke boek <em>Oriëntalisme</em>, waarin hij stelt dat de romantisch-kolonialistische blik waarmee het Westen naar het Oosten kijkt invloed heeft op de manier waarop het Westen die gebieden behandelt. Met dit boek als inspiratie maakt Guy Weizman met Schauspiel Hannover de grote interdisciplinaire voorstelling <em>All the perfumes of Arabia</em>. </strong></p><p>Kijken we nog steeds door koloniale ogen naar de ander? Is er een brug te slaan tussen culturen, zonder dat die eindigt in onbegrip of culturele toe-eigening? Staat politieke correctheid de discussie niet teveel in de weg? En wat is eigenlijk het nut van vijftig soorten matige humus in de supermarkt? Tijdens het repetitieproces komen schrijvers, acteurs en dansers uit verschillende culturen bij elkaar. Zo ontstaat een interdisciplinaire dialoog waarin verschillende perspectieven met elkaar in gesprek gaan, botsen en soms versmelten en die uiteindelijk aan de toeschouwer de vraag stelt: met welke blik kijk jij naar de ander?</p><p>Tijdens het repetitieproces zijn zowel de Mauritaanse schrijver Mohammedou Ould Slahi als de Nederlandse schrijver Rik van den Bos in het repetitielokaal aanwezig. Ook de acteurs en dansers zijn uit alle windstreken afkomstig. Zo ontstaat een interdisciplinaire dialoog waarin verschillende perspectieven met elkaar in gesprek gaan, botsen en versmelten en die aan de aan de toeschouwer de vraag stelt: met welke blik kijk jij naar de Ander en zijn plek in de wereld?</p></div><div class="layout layout--is-activities layout--is-wide layout--has-margin"><div class="layout__activity" style="cursor: pointer;"><article class="layout__activity__content layout--is-text"><svg class="layout__icon" aria-hidden="true"><use xlink:href="#info"></use></svg><h3>Inleiding</h3><p>Voorafgaand aan deze voorstelling is er een inleiding om 19.15 uur. Deuren gaan om 19.00 uur open. Kaarten à € 3,50 kun je meebestellen bij je bestelling <a href="https://tickets.spotgroningen.nl/mtTicket/countdown/105501">of apart wanneer je al kaarten hebt.</a></p></article></div><div class="layout__activity" style="cursor: pointer;"><article class="layout__activity__content layout--is-text"><svg class="layout__icon" aria-hidden="true"><use xlink:href="#arrow"></use></svg><h3>Waar kom ik vandaan</h3><p>Waar kom ik vandaan en hoe vormt mijn geschiedenis mij tot wie ik nu ben? Het is de rode draad van een aantal voorstellingen die wij dit jaar presenteren onder het label&nbsp;<em>Waar kom ik vandaan</em>. <em>All the perfumes of Arabia</em> van NITE&nbsp;is er daar een van. Spring in het diepe, maak kennis met allerlei verschillende achtergronden en laat je verrassen door familieverhalen van over de hele wereld.</p><p>Klik <a href="https://www.spotgroningen.nl/programma/verzameling/waar-kom-ik-vandaan/">hier</a>&nbsp;voor meer informatie en het volledige programma.</p></article></div></div><div class="layout layout--is-text layout--has-margin"><div class="layout__credits"><p>tekst: Mohammedou Ould Slahi, Rik van den Bos en Fatemeh Ekhtesari | regie: Guy Weizman | choreografie: Roni Haver | spel: Sarah Janneh, Sanne den Hartogh, Anja Herden, Bien de Moor, Igor Podsiadly, Jésula Toussaint Visser, Tamer Nafar e.a. | livemuziek: Asko Schönberg Ensemble en Slagwerk den Haag | decor: Ascon de Nijs | kostuums: Maison the Faux</p><p><strong>NITE = Noord Nederlands Toneel + Club Guy &amp; Roni + Schauspiel Hannover + Asko Schönberg Ensemble + Slagwerk Den Haag</strong></p></div></div><div class="layout layout--is-activities layout--is-wide layout--has-margin"><div class="layout__activity" style="cursor: pointer;"><figure class="layout__activity__figure"> <img src="data:image/gif;base64,R0lGODlhAQABAAD/ACwAAAAAAQABAAACADs=" data-src="https://www.spotgroningen.nl/wp-content/uploads/2022/11/MENA-header-01-002-768x432.jpg" class="layout__activity__image b-lazy" alt="Stadsprogramma MENA IS HERE"></figure><article class="layout__activity__content layout--is-text"><svg class="layout__icon" aria-hidden="true"><use xlink:href="#arrow"></use></svg><h3>Stadsprogramma MENA IS HERE</h3><p>Van 11 tot en met 20 mei 2023 viert Groningen de rijkheid en diversiteit van kunst en cultuur uit de MENA-regio, het Midden-Oosten en Noord-Afrika. Met het tiendaags stadsprogramma <strong>MENA IS HERE</strong> – met theater, muziek, film, verhalen, literatuur en eten – nodigen we je uit om de schoonheid van deze kunst en cultuur te bekijken.</p><p><strong><a href="https://www.spotgroningen.nl/programma/verzameling/mena-is-here/" target="_blank" rel="noopener">Bekijk hier het hele programma</a></strong></p></article></div></div><div class="layout layout--is-info"><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://www.nite.nl/" class="layout__info__link" target="_blank">Website NITE</a></div></div>