
                

                <!-- wp:paragraph -->
<p><strong>Finally! The Gathering is terug en komt na 10 jaar met een nieuwe plaat op de proppen. ‘Beautiful Distortion’ is het meest dynamische en melodieuze album van de band tot nu toe. Ter ere van het album spelen ze drie shows verdeeld over ons land en daarvan is Leeuwarden de meest noordelijke. Het podium wordt vanavond gedeeld met de Noorse progressieve metalband Green Carnation. Een unieke combinatie van bands die sinds 2006 niet meer samen op een affiche hebben gestaan.</strong></p>
<!-- /wp:paragraph -->

<!-- wp:paragraph -->
<p><strong>The Gathering</strong><br>Van gothic en doom metal in de vroege jaren tot triprock met elektronische elementen en soundscapes; het unieke geluid van The Gathering is altijd moeilijk in een hokje te plaatsen geweest. Door de jaren heen heeft de band verschillende bezetting wisselingen ondergaan en zijn ze uitgegroeid tot een van de meest eclectische en atmosferische rockbands van Nederland.</p>
<!-- /wp:paragraph -->

<!-- wp:paragraph -->
<p>Het heeft tien jaar geduurd, maar The Gathering is weergekeerd en gaat met Beautiful Distortion een nieuw tijdperk in. ‘Beautiful Distortion’ is een typisch eclectisch album. Het kenmerkende elektronische rockgeluid van The Gathering wordt overgoten met de warme Scandinavische stem en prachtige zanglijnen van Silje Wergeland. De plaat gaat vooral over de vervorming die we tegenkomen in menselijke interactie. De uitdagingen en miscommunicaties in relaties als gevolg van verschillende percepties. Maar ondanks alles, over de schoonheid die kan voortkomen uit deze vervorming.</p>
<!-- /wp:paragraph -->

<!-- wp:paragraph -->
<p><strong>Green Carnation</strong><br>Na bijna 10 jaar totale stilte waren ze er ineens weer: de Noorse prog/avantgarde metalact Green Carnation. Destijds (2016) allemaal vanwege de 15e verjaardag van hun cultklassieker 'Light of Day, Day of Darkness'. Een album bestaande uit slechts één track van iets meer dan een uur. Dan weet je wel ongeveer wat je kan verwachten; prog met een hoofdletter P. De band werd al in 1990 opgericht, maar nadat stichtend lid Tchort zich bij “legends-to-be” Emperor voegde en later ook deelnam aan illustere black metal namen als Satyricon en Einherjer, kwam de band pas met hun debuutalbum in 2000. Sindsdien werden er meerdere albums uitgebracht waarvan de laatste ‘Leaves of Yesteryear’ door het Franse gerenommeerde label Seasons of Mist.</p>
<!-- /wp:paragraph -->

<!-- wp:paragraph -->
<p><em>Zaal: Grote Zaal | Type: Staconcert | Garderobe gratis</em></p>
<!-- /wp:paragraph --><div class="responsive-embed" style="margin-top: 2rem"><iframe title="The Gathering - STRONGER" width="1778" height="1000" src="https://www.youtube.com/embed/CnU3S27doPI?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div>            