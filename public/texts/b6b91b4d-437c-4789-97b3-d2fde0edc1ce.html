
                

                <!-- wp:paragraph -->
<p><strong>Na 6 jaar, 3 albums, veel shows, vele kilometers, blaren en gebroken snaren heeft Electric Hollers besloten om te stoppen. Maar niet voordat de band nog een keer in Leeuwarden speelt! Op zaterdag 19 november presenteert de band een veelzijdig eigen festival in Neushoorn onder de naam ‘HollersFest’.</strong></p>
<!-- /wp:paragraph -->

<!-- wp:paragraph -->
<p><strong>Electric Hollers</strong><br>Maak je klaar om nog een keer weggeblazen te worden door een muur van vintage sound en energie! Zware bastonen, donderende drums en gitaarsolo’s die je meeslepen naar vervlogen tijden. De band laat zich inspireren door bands als Led Zeppelin, Santana &amp; Ten Years After.</p>
<!-- /wp:paragraph -->

<!-- wp:paragraph -->
<p><strong>Tricklebolt</strong><br>Tricklebolt brengt een diepgewortelde 70’s spirit en een sonisch oergevoel dat doet denken aan een kruisbestuiving tussen Deep Purple, Birth of Joy en Wolfmother. Denk authentiek rauw gitaargeluid, zwevend Hammond- tapijt en psychedelica, aangevuld met hooks en looks à la Fatal Flowers. Waan je volledig in een Easy Rider roadtrip terwijl Tricklebolt dit alles met gepaste decibels je maagwand in ramt.</p>
<!-- /wp:paragraph -->

<!-- wp:paragraph -->
<p><strong>MOOON</strong><br>MOOON, drie buurneefjes uit Aarle-Rixtel die met een flinke dosis muziek de buurt onveilig maken. Met hun garage/blues met diverse surf invloeden en een vleugje psychedelica speelden ze de afgelopen vier jaar in allerlei zalen en op festivals zoals Paaspop en Popronde, het rondreizende festival van Nederland.</p>
<!-- /wp:paragraph -->

<!-- wp:paragraph -->
<p><strong>Leonard Ford</strong><br>Leonard Ford maakt virtuoze vuige deltablues van 't beste soort. Tachtig jaar oude muziek is echt nog niet dood. Leonard Ford blaast het een fantastisch nieuw leven in. Je zou je bijna wanen in de Mississippi Delta, daar waar het allemaal begon.</p>
<!-- /wp:paragraph -->

<!-- wp:paragraph -->
<p><em>Zaal: Grote Zaal | Garderobe gratis</em></p>
<!-- /wp:paragraph -->            