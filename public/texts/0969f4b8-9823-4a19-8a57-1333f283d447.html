<div class="labels col-100">
                
            </div><div class="col-100 margin-t-sm"><p><em><strong>Welcome to Folkland where every folkfan feels right at home!</strong></em><br>Folkfans aller landen verenigt u! Waar? Op Folkland natuurlijk! Een ééndaags festival met veel folk, goed volk en lekker eten en lekker drinken!<br><br>Wij vormen Metropool om tot een groene oase waarin de fiddle en de doedelzak net zo belangrijk zijn als de gitaar en de drums. Naast muziek die zijn oorsprong vindt in Ierland en Schotland kan je je dorst laven met bier en fris maar zorgen we ook voor een aantal typisch andere drankjes die je associeert met de Schotse Hooglanden of de Ierse groene weiden.</p>
<p>Stop met het zoeken naar klavertjes vier en vind je geluk op 21 mei in Enschede waar je dan in ieder geval kan genieten van optredens van Fiddler’s Green, Scrum, Rapalje en Saint City Orchestra!&nbsp;<br><br><strong>Hieronder het tijdschema van Folkland:&nbsp;</strong></p>
<p>Saint City Orchestra&nbsp;&nbsp;&nbsp;&nbsp;&nbsp;&nbsp;&nbsp; 18:30 uur<br>Rapalje&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;19:35 uur<br>SCRUM&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 20:45 uur<br>Fiddler's Green&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;22:15 uur&nbsp;</p>
<h4><strong>Fiddler’s Green</strong></h4>
<p>De Ierse speedfolk van Fiddler’s Green laat al sinds 1990 festivalweides en concertzalen over de hele wereld kolken. De band heeft meer dan 2000 optredens verzorgd en qua albums staat de teller inmiddels op 14 en dan rekenen we de live registraties nog niet eens mee.<br><br>De afgelopen dertig jaar is er wel eens een bandlid vervangen maar in welke reïncarnatie ook op het podium verschijnt; het dak gaat er af. Alle leden hebben een grote liefde voor authentieke folk én punk en mixen beide genres tot een brouwsel waar je alleen maar meer dorst van krijgt.<br><br>Na Pinkpop, Lowlands, Zwarte Cross, Paaspop en hun vorige memorabele bezoek aan Enschede in 2019 waarbij de grond trilde en het 1 grote moshpit was keert Fiddler's Green terug als eerste headliner op Folkland!<br><br><div class="video-container"><iframe width="360" height="203" src="https://www.youtube.com/embed/J_bYyvwx3Z0?start=1&amp;feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div></p>
<h4><strong>Scrum</strong></h4>
<p>De enige band in Nederland én Europa die Single Malt Folk speelt: fluweel voor de oren maar met hier en daar een stevige afdronk. Van een nare bijsmaak is echter nooit sprake als je een optreden van deze band bijwoont, die de beste elementen van ouderwetse folk blend met de lekkerste moderne vertolkers van het genre. The Dubliners meets Mumford &amp; Sons maar dan met een stevige dosis Pogues en Dropkick Murphys door het groepsgeluid heen.<br><br><div class="video-container"><iframe width="560" height="315" src="https://www.youtube.com/embed/tPTCrKtIsJg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div></p>
<h4><strong>Rapalje</strong></h4>
<p>Tweeduizend jaar geleden werden de Kelten verdreven van het vasteland van Europa. Alle Kelten? Nee, een band bleef dapper weerstand bieden aan de toestroom van nieuwerwetse pop en rock en vond zo zijn eigen plek in de wereld van de moderne muziek. Gewapend met niets dan hun instrumenten en hun stem trekt Rapalje op strooptocht langs clubs, podia en theaters zover het oor reikt.<br><br>Stampende jigs en reels, gevoelige ballades en een vleugje heavy metal nemen je mee door Schotse hooglanden, Ierse vlakten, taveernes en herbergen. Wees gewaarschuwd, stilzitten is moeilijk!</p>
<h4><strong>Saint City Orchestra</strong></h4>
<p>Murphy’s Law maar dan omgekeerd, zo kan je de geschiedenis van het Saint City Orchestra misschien wel in een notendop omschrijven. Vier muzikanten die bij toeval via-via op een Iers getinte bandavond spelen zonder dat ze enige ervaring hebben, laat staan songs of überhaupt een band zijn. Toch blijkt dat eerste optreden een groot succes en smaakt het net als Guinness naar meer. Dit alles vond plaats rond 2013 en sindsdien speelt Saint City Orchestra op menig festival en in elke zaal waar ze welkom. Het bouwen van sfeer en publieksinteractie zijn essentiële elementen van een typische Saint City Orchestra Show die verder draait om vier stemmen, twee gitaren, een accordeon, een viool, een bas en een tamboerijn – less is more is aan dit gezelschap niet besteedt, alleen meer is meer. Meer ga je krijgen met The Saint City Orchestra op Folkland!<br><br><div class="video-container"><iframe width="560" height="315" src="https://www.youtube.com/embed/pSitkHpR2Bk" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div></p></div><div class="col-100">
                    <a href="https://www.facebook.com/events/881062329247023" target="_blank" class="button button--icon button--rsvp margin-b-md padding-sm"><i class="fab fa-facebook-f" aria-hidden="true"></i>&nbsp;&nbsp;I'm going</a>
            </div><div class="col-100">
                    <a href="/umbraco/Surface/CalendarSurface/DownloadiCal/26681" target="_blank" class="button button--icon button--rsvp  margin-b-md padding-sm"><i class="far fa-calendar-alt" aria-hidden="true"></i>&nbsp;&nbsp;&nbsp;Voeg toe aan kalender</a>
                </div><div>
                <ul class="margin-0 padding-0 margin-b-md list--no-bullets list--social">


                                    <li><i class="fas fa-globe-americas" aria-hidden="true"></i><a href="https://www.fiddlers.de/en/" target="_blank">Website Fiddler's Green</a></li>
                                    <li><i class="fas fa-globe-americas" aria-hidden="true"></i><a href="http://scrummusic.com/" target="_blank">Website SCRUM</a></li>
                                    <li><i class="fas fa-globe-americas" aria-hidden="true"></i><a href="https://rapalje.com/nl/" target="_blank">Website Rapalje</a></li>
                </ul>
            </div><div class="spotify margin-t-sm margin-b-md hide-on-desktop">
                    <iframe src="https://open.spotify.com/embed?uri=https://open.spotify.com/artist/3EDllPZzA7Ipj53OWeArLe?si=8G1szQK2QFe-7MCPd7Oheg" width="100%" height="380" frameborder="0" allowtransparency="true" allow="encrypted-media"></iframe>
                </div>