<div class="long-html">
  <section class="long-html__text">
    <p>
      Geheel tegen de stroom in formeert Raven zich midden jaren 70 aan de
      vooravond van de eerste punkgolf en eindigt zo merkwaardig genoeg nog als
      support van The Stranglers en The Motors. Nou zijn dat nou ook niet weer
      archetypische punkers maar Raven valt toch beter in het hokje waar ze
      sindsdien in worden gestopt. Dat hokje heet natuurlijk metal maar ook
      binnen dat genre surft stijlvernieuwer Raven op verschillende golven.
      Allereerst natuurlijk op die van NWOBHM waar de band met hun debuut Rock
      Until You Drop gelijk een smaakmaker is. Met meer agressie en snelheid op
      de plaat die volgt breekt Raven ook de Amerikaanse markt open en tourt de
      band met thrash pioniers Metallica, Exodus en Anthrax om vervolgens een
      commerciÃ«lere weg in te slaan die fans van het eerste uur vervreemdt maar
      dan weer nieuwe fans in aanraking brengt met de rauwere kanten van metal.
      Inmiddels staat Raven weer stevig met de poten in de thrash zoals ook te
      horen op hun plaat uit 2023. De kern van de band bestaat al die tijd uit
      de gebroeders Mark en John Gallagher en deze staan gelukkig nog wel samen
      op het podium en in de studio. Dit jaar nog verscheen er nieuw werk van
      Raven maar de klassiekers worden deze avond zeker niet vermeden! True
      originals of heavy metal deze avond!<br /><br />
      <br /><strong>Special Guest: High Spirits</strong> <br />Met hun high
      energy rock krijgt High Spirits de handen optreden na optreden op elkaar
      en dan ook nog eens op uiteenlopende locaties. Joekels van festivals doen
      voor deze band niet onder voor achterafzaaltjes of rock kelders. Muzikale
      voorkeur lijkt totaal ondergeschikt als deze band het podium opstapt en
      begint te spelen. Dat is knap want High Spirits heeft genoeg smoel om niet
      versleten te worden als allemansvriend. Dan heb je dus en goede songs, een
      prima arbeidsethos en charisma en dat is precies wat High Spirits je
      vanavond gaat laten horen en zien!
    </p>
  </section>
  <section class="long-html__music-videos">
    <div class="iframe-wrapper-16-9">
      <iframe
        src="https://www.youtube.com/embed/vqoVHxDncxw"
        title="YouTube video player"
        class=""
      ></iframe>
    </div>
    <div class="iframe-wrapper-16-9">
      <iframe
        src="https://www.youtube.com/embed/yVeY2436_6I"
        title="YouTube video player"
        class=""
      ></iframe>
    </div>
  </section>
  <nav class="long-html__social">
    <ul class="long-html__social-list">
      <li class="long-html__social-list-item">
        <a
          href="https://www.facebook.com/events/671248091577848"
          target="_blank"
          class="long-html__social-list-link"
          >&nbsp;&nbsp;I'm going</a
        >
      </li>
    </ul>
  </nav>
</div>
