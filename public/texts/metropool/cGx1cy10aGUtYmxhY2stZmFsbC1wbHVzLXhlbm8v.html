
    <div class='long-html'>
    <section class='long-html__text'>
    <p><br><span></span></p>
<p>Ben je zowel van de traditionelere vorm van progrock als ook de hardere vorm waarbij de nodige metal invloeden om de hoek komen kijken dan kan je op 26 januari mooi naar Hengelo om te genieten van maar liefst drie Nederlandse acts die ook internationaal mogen meepraten. Mooie avond met Vault, The Black Fall en Xeno!<br><br><em><strong>Vault</strong></em><br>Vault is opgericht met het achterliggende idee om niet alledaagse muziek toch te laten landen bij een alledaags publiek zonder daarbij muzikale concessies te doen aan de genres waardoor deze band zich laat inspireren. Die inspiratie komt uit progrock, hard- en classic rock waarbij Vault ernaar streeft om te klinken als een frisse combinatie van bands uit deze hoek zoals Steven Wilson, Opeth, Riverside, Rush en Porcupine Tree.<br><br><br><em><strong>The Black Fall</strong></em><br>De progressieve rock van The black Fall bestaat uit een mix van progressieve rock en metal met cleane zanglijnen, soms agressief maar vooral ook sfeervol. Zowel hun debuut The Time Traveller uit 2016 als opvolger Clear Perception uit 2019 worden goed ontvangen en tonen de progressie van de band die ook bij post-rock fans de handen op elkaar krijgt. In 2024 wordt de langverwachte derde langspeler verwacht waar we deze avond vast al iets van gaan horen.<br><br><br><em><strong>Xeno</strong></em><br>Xeno is een progressieve metal band uit Middelburg / Amsterdam die extreme metal sounds combineert met verrassende twists en passages getrokken uit verschillende genres. Gecombineerd met inspirerende teksten uit een tal van filosofische en persoonlijke onderwerpen creëert Xeno een zeer unieke, verhalende atmosfeer waar luisteraars zich in kunnen verliezen. De muziek zelf is beïnvloed door bands als Periphery, Tesseract, Opeth, Plini en Porcupine Tree maar ook bijvoorbeeld door Haken, Leprous en Lamb of God.<br><br></p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/1v7cTHs3fc4?si=U1zGFh-X4JRoVBDN" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/IKcI3I6Wjkg?si=5TJTYbfzcCni1giQ" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/D4e0g0uC4xY?si=VMo8NRYmUMEPTHcx" title="YouTube video player" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1356950545226991" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  