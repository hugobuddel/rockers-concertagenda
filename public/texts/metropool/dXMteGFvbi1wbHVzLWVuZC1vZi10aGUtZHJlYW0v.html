
    <div class='long-html'>
    <section class='long-html__text'>
    <p>Vanaheim, Xaon en End of the Dream zitten alle drie in de symfonische metal hoek maar laten ook stuk voor stuk de diversiteit van het genre horen op deze avond. Koren op de molen voor de echte liefhebber!<br><br><em><strong>VANAHEIM</strong></em> is een naam die velen het afgelopen jaar hebben leren kennen. Met Nederlandse teksten die voornamelijk geïnspireerd zijn door magische verhalen, sagen en sprookjes, raast Vanaheim door diverse landen in Europa. Ze tourden onder anderen met ENSIFERUM, en verzorgden meerdere malen het voorprogramma van HEIDEVOLK, EQUILIBRIUM en FINSTERFORST. Ook speelde band op GRASPOP 2023, waar een volle Marquee in een stuwende circle pit veranderde! Daarnaast was Vanaheim dit jaar op nog veel meer internationale festivals en clubshows te zien, en staan zij nu ook klaar om Nederland en België wederom mee te nemen in hun magische verhaal. <br><br><br><em><strong>XAON</strong> </em>is een mysterieuze naam ontstaan te midden van de Zwitserse Alpen. Ze verkennen de eindeloos diepe, echoënde duisternis van de menselijke geest. De band zette voet op 3 continenten met de release van hun debuutalbum "The Drift". Zij tourden in Europa onder meer met SIRENIA en TÝR, en openden een show voor Gojira. In Japan speelden zij met OBSCURA en ARCHSPIRE en in de VS met THE VEER UNION. Na de release van hun tweede album "Solipsis" stormden zij door Europa met SEPTICFLESH en KRISIUN, waarbij ze zichzelf bewezen als een uiterst krachtige live-act. Met hun laatste album, "The Lethean", tillen zij de explosieve agressie van de band naar een geheel nieuw niveau.<br><br><br><em><strong>END OF THE DREAM</strong></em> blaast nieuw leven in het symfonische metal genre. Met hun albums “All I am” uit 2015 en “Until You Break” uit 2017, hebben ze een stevige reputatie opgebouwd. Zij waren voorheen te zien op podia met LEAVES’ EYES, LIV KRISTINE, VAN CANTO, DELAIN en STREAM OF PASSION. Na een korte stilte hebben zij hun band opnieuw geformeerd, en met Alysia van Horik aan het front staan zij klaar om aan internationale podia te laten zien dat dat het einde van de droom nog lang niet in zicht is! Met meer shows en tours in het vooruitzicht, en een groeiende fan base in heel Europa zijn zij nu klaar om Nederland in vuur en vlam te zetten. <br><br></p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/hUZ7glnLw2E?si=pK68z8i5DPcr_y9l" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/OXAA1Flep7Y?si=IqDO45LPlMLiqsRq" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/SV22S_GOSdY?si=yrkbem4InC6-JOHr" title="YouTube video player" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/278364821198069" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  