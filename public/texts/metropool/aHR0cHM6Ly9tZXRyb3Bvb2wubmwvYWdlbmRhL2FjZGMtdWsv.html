
    <div class='long-html'>
    <section class='long-html__text'>
    <p><a rel="noopener" data-udi="umb://media/dbc9a95c3d024ac29637ac8e35a660cd" href="/media/32284/menukaart-1920x1080-groot.jpg" target="_blank" title="Menukaart 1920X1080 Groot"></a></p>
<p><em><strong>2023 is het jaar dat de grootste Hardrock band ter wereld 50 jaar bestaat!</strong></em><br>Om deze enorme mijlpaal op gepaste wijze te kunnen vieren heeft Europaas beste AC/DC tribute uit de UK, ACDCUK, hun show enorm uitgebreid, en gaan ze eind 2023 op tour door Nederland om hun helden op gepaste wijze samen met de fans te eren!<br>Als special support komt DIGGETH mee op tour, die met hun Metal &amp; Roll de zalen meer dan goed zal voorgloeien!<br><br>AC/DC UK is zonder twijfel de beste en meest tourende AC/DC tribute van Europa. Dat heeft de band te danken zijn meer dan authentieke leden, hun keiharde gitaarspel en dynamische performance. De band knalt klassiekers uit de complete AC/DC catalogus. Van High Voltage uit 1976 tot en met “Black Ice” uit 2008. Alle krakers die AC/DC tot hun legendarische status hebben verheven komen voorbij, zoals Highway To Hell, Whole Lotta Rosie, Let There Be Rock en natuurlijk Thunderstruck. De hardcore AC/DC fan wordt ook niet vergeten want er komen ook veel songs op de setlist voorbij die je normaal niet zo snel live hoort.</p>
<p>Een knallende avond vol power met dezelfde looks, feel en attitude als de real deal. De beroemde striptease van Angus, AC/DC Dollars, Brian’s iconische platte pet, een gigantische opblaasbare Rosie, een Marshall wall en kanonnen zorgen voor “A high voltage rock n roll show!”.<br><br><br><strong>Support: Diggeth</strong><br>Neem 50 jaar Hardrock, Metal, Southern Rock, good ol’ Rock-’n-roll, Seventies Rock en een vleugje Progressive Rock; de dame en heren van Diggeth gooien het moeiteloos in de blender en maken er hun eigen ding van. De uitkomst is altijd vet, zwaar, zompig en groovy. Dat blijft niet onopgemerkt en Diggeth mocht al regelmatig openen voor gerenommeerde acts als Michael Schenker, Exodus, Blaze Bayley, Sacred Reich, Slayer, Megadeth, The Texas Hippie Coalition, Peter Pan Speedrock, Soulfly, Karma to Burn, Motörhead gitarist Phil Cambell, Disturbed en Flotsam &amp; Jetsam. Diggeth staat in de startblokken om menig zaal op de grondvesten te doen schudden dus wij starten alvast met het verstevigen van onze fundering!<br><br></p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/qhgsVqoqOhc" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/9-93OEG1YCk" title="YouTube video player" class=""></iframe></div><div class='iframe-wrapper-152px'><iframe src="https://open.spotify.com/embed?uri=https://open.spotify.com/artist/711MCceyCBcFnzjGY4Q7Un?si=NOXZd1-zSCqMqGeAmkaLMg" allowtransparency="true" class=""></iframe></div><div class='iframe-wrapper-152px'><iframe src="https://open.spotify.com/embed?uri=https://open.spotify.com/artist/711MCceyCBcFnzjGY4Q7Un?si=NOXZd1-zSCqMqGeAmkaLMg" allowtransparency="true" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/3356285611277611" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  