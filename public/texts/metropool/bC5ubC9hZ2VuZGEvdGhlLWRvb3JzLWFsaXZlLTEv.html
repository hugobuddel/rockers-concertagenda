
    <div class='long-html'>
    <section class='long-html__text'>
    <p><br><span></span></p>
<p>The Doors Alive uit Engeland wordt door vele critici wereldwijd gezien als de beste tribute band van legendarische groep The Doors. Niet alleen komen ze muzikaal akelig dicht in de buurt van het origineel, ook qua uiterlijk, show en magie waan je jezelf bij een show van het origineel in de sixties. Natuurlijk spelen The Doors Alive alle grote hits van The Doors, zoals 'Light My Fire', 'When The Music's Over’ ‘The End’ 'Love Her Madly' en ‘Riders On The Storm’, maar ook minder bekende parels uit het oeuvre zoals ‘The Chrystal Ship’ komen aan bod evenals de gedichten van zanger en frontman Jim Morrison.<br><br>Doors Alive zanger Mike lijkt met zijn houding, uitstraling en rijke baritonstem sprekend op Jim Morrison in de late jaren ’60 en ademt de beste optredens van Jim (die op 8 december 2023 80 jaar zou zijn geworden) nieuw leven in. Toetsenist Cristian verbaast met zijn perfecte interpretatie van de virtuositeit van Ray Manzarek en creëert golven van geluid, die de luisteraar terugbrengt naar de onstuimige tijd van de flower power van weleer. Om de authentieke sixties-sound te bereiken, gebruiken de leden van The Doors Alive precies dezelfde instrumenten als The Doors. Over de hele wereld hebben The Doors Alive dan ook uitverkochte zalen ademloos achtergelaten. Zo wordt de magie van The Doors levend gehouden, op 21 december in Hengelo.<br><br></p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/u6YaJMrmxFM" title="YouTube video player" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1599902907150818" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  