
    <div class='long-html'>
    <section class='long-html__text'>
    <p><br><span></span></p>
<p>Op 10 februari kan je in Hengelo naar vier bands kijken die zich wel degelijk in de stevigere hoeken van metal bevinden maar die het avontuur ook nadrukkelijke opzoeken door zowel tekstueel als muzikaal de diepte in te gaan. Zo slaan ze je dus sonisch om de oren met zowel een boksbeugel als met een fluwelen handschoen en dan ook nog eens niet zelden in dezelfde track. De rekbaarheid van het genre wordt in elk geval flink getest door headliner Persefone en special guests Hypno5e, Stellar Circuits en Lampr3a.<br><br><strong>Persefone</strong><br>Een band die album na album de eigen grens opzoekt. Het ene moment is Persefone een bruut om enkele momenten uiterst kwetsbaar en aaibaar uit de hok te komen. Een band van uitersten dus die technisch elke plaat weer enkele hoogstandjes levert. Geweldige headliner die met het vorig jaar uitgebrachte Metanoia de lat voor zichzelf en genregenoten weer ongekend hoog wist te leggen.<br><br><br><strong>Hypno5e</strong><br>Op hun zesde plaat laat Hypno5e wederom horen dat het ze niet aan ambitie ontbreekt. De Fransen maken beeldende metal die je haast bij vlagen avant garde zou kunnen noemen. Ook Sheol past moeiteloos in een reeks verrassende platen die de band sinds 2007 uit heeft gebracht. Ken je band niet maar luister je graag naar Gojira, Opeth, Periphery, Uneven Structure, Steven Wilson dan kan je met Hypno5e ook zeker uit de voeten.<br><br><br><strong>Stellar Circuits</strong><br>Visceraal, intellectueel, groovy, technisch en melodieus zijn zelden indicatoren die allemaal gebruikt kunnen worden om de auditieve essentie van één band te omschrijven. In het geval van Stellar Circuits dekt deze zeldzame combinatie echter opvallend goed de lading.<br><br><br><strong>Lampr3a</strong><br>Experimenteerdrift kan dit progressieve trio niet ontzegd worden. Een zanger komt er niet aan te pas maar desondanks zijn de leden van Lampr3a meestervertellers.<br><br></p>
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/rSlYrbibiD4?si=J4W8ks9ZBXvyGYhx" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/xV7pk2Rn0Fs?si=WMsC9qnx2l_39bZd" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/lij_Rwa6Odc?si=rwtCeLsZwgT_UlXs" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/5C3iacljw00?si=SehcSehK9zPuMSuh" title="YouTube video player" class=""></iframe></div><div class='iframe-wrapper-152px'><iframe src="https://open.spotify.com/embed?uri=https://open.spotify.com/artist/4wxyib7wQwVxwKNFBmOhAw?si=rPA9Gie2RQy9_NV88L7u-Q" allowtransparency="true" class=""></iframe></div><div class='iframe-wrapper-152px'><iframe src="https://open.spotify.com/embed?uri=https://open.spotify.com/artist/4wxyib7wQwVxwKNFBmOhAw?si=rPA9Gie2RQy9_NV88L7u-Q" allowtransparency="true" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/1537695703702533" target="_blank" class="long-html__social-list-link">&nbsp;&nbsp;I'm going</a></li>
    </ul>
  </nav>
    </div>
  