
					<p><strong>Op woensdag 8 juni geeft Lorde een concert in AFAS Live in Amsterdam. De kaartverkoop voor dit concert start aanstaande vrijdag via Ticketmaster.</strong></p>
<p>Na een afwezigheid van vier jaar bracht de Grammy Award winnares Lorde onlangs de nieuwe single&nbsp;Solar Power&nbsp;uit.&nbsp;Het nummer, dat op de enige zonsverduistering van dit jaar het licht zag, kwam samen met de aankondiging van haar langverwachte derde studioalbum met de gelijknamige titel&nbsp;Solar Power.</p>
<p>Naast de bekendmaking van de releasedatum van het album, dat op 20 augustus uitkomt, heeft Lorde tevens de data van haar Wereldtour 2022 aangekondigd. Het is haar eerste tour sinds 2018, die op 3 april in Nashville van start gaat in het Opry House en op 23 juni eindigt in Berlijn.&nbsp;</p>
<p>De nieuwe single met bijbehorende videoclip&nbsp;Solar Power&nbsp;ontving lovende kritieken van fans en pers. Sinds de release vorige week heeft het nummer vijssterrenrecensies ontvangen van toonaangevende media als NME en Pitchfork, is de single wereldwijd de nummer 1 geworden op social media en heeft het meer dan 30 miljoen streams binnengehaald in de eerste vijf dagen. Het is de eerste single van Lorde's langverwachte derde studioalbum dat op 20 augustus wordt uitgebracht. Het nieuwe album bevat twaalf nummers en is geproduceerd door Jack Antonoff met wie ze ook al samenwerkte op haar laatste album, Melodrama, dat bovenaan de hitlijsten stond.</p>
<p>Over de single en het nieuwe album zegt Lorde:&nbsp;“The album is a celebration of the natural world, an attempt at immortalizing the deep, transcendent feelings I have when I’m outdoors. In times of heartache, grief, deep love, or confusion, I look to the natural world for answers. I’ve learned to breathe out, and tune in.<br>This is what came through.” The first song, also called SOLAR POWER and written and produced by myself and Jack, is the first of the rays. It’s about that infectious, flirtatious summer energy that takes hold of us all, come June…”</p>
<p>Het album wordt uitgebracht in een milieubewuste muziek box. De innovatieve box bevat extra visuele content, handgeschreven aantekeningen, exclusieve foto's en een downloadkaart. Deze kaart geeft fans een hoogwaardige download van de liedjes, twee exclusieve bonustracks en toegang tot enkele speciale verrassingen.<br>Lorde besloot al vroeg in het proces van het opnemen van dit album dat ze ook een milieuvriendelijk, vooruitstrevend alternatief voor de cd wilde maken. Ze wilde dat de muziek box qua grootte, vorm en prijs vergelijkbaar zou zijn met een cd, maar tevens iets zou zijn dat zich onderscheidt en zich inzet voor de evoluerende aard van een modern album.</p>
<p>Over Lorde:<br>Vanuit het niets bestormt Lorde in 2013 de hitlijsten wereldwijd. Ze is pas zestien als hitsingle&nbsp;Royals&nbsp;haar de Grammy's voor Song of the Year en Best Pop Solo Performance opleveren. Haar debuutalbum&nbsp;Pure Heroine&nbsp;volgt snel en wordt drie keer platina. Lorde wordt gebombardeerd tot de stem van de nieuwe generatie en ze is de enige Nieuw-Zeelander die de nummer 1 positie in de Billboard Hot 100 bereikte sinds 1987. Bovendien riep Time haar uit tot de 'meest invloedrijke tieners ter wereld', ze belandde in de Forbes' 30 Under 30-lijst, sierde de cover van Rolling Stone en trad op met Nirvana tijdens de 2014 Rock and Roll Hall of Fame Induction Ceremony. Ook verzorgde ze met de single&nbsp;'Yellow Flicker Beat' de soundtrack voor The Hunger Games&nbsp;&nbsp;Mockingjay – Part 1.<br>In 2017 bracht Lorde haar tweede volledige studioalbum uit,&nbsp;Melodrama, dat debuteerde op nummer 1 in de Billboard 200 Chart, waarmee ze de eerste Nieuw-Zeelandse artiest ooit was die een nummer 1 debuutalbum in de Verenigde Staten uitbracht. Het album bereikte daarnaast de nummer 1 positie in meer dan 45 landen en leverde Lorde een nominatie op voor Album van het Jaar bij de 2018 GRAMMY Awards. De zangeres maakte begin deze maand haar langverwachte terugkeer met de veelgeprezen nieuwe single, "Solar Power", afkomstig van het nog te verschijnen derde studioalbum met gelijknamige titel dat op 20 augustus uitkomt. Momenteel heeft Lorde meer dan 12 miljoen albums wereldwijd verkocht en meer dan 10 miljard streams wereldwijd.</p>
<p><img src="https://www.afaslive.nl/files/Bags-Policy.jpg" style="vertical-align: middle; cursor: pointer; max-width: 100%; height: auto;"></p>
<p><strong>Restaurant First</strong><br>Kom voorafgaand aan het concert een hapje eten bij Restaurant First.&nbsp;<a href="https://www.afaslive.nl/eten-drinken" target="_blank">Reserveer nu</a>&nbsp;een tafel en geniet van heerlijke gerechten afgestemd op het seizoen.&nbsp;Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken.&nbsp;Voor overige vragen, wijzigingen of (groeps)reserveringen kan je mailen naar&nbsp;<a href="mailto:restaurant@afaslive.nl">restaurant@afaslive.nl</a>.</p>
<p><br></p>
				