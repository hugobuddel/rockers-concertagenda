<div class="labels col-100">
                
            </div><div class="col-100 margin-t-sm"><p>Op elk Offensief spelen drie acts met potentie en ambitie die klaar zijn voor een volgende stap. Elke act die deelneemt aan een winter-, lente-, zomer- of herfstoffensief kan in de drie maanden voorafgaand aan de grote avond gebruik maken van meerdere faciliteiten en diensten die Metropool en haar netwerk kan bieden.<br><br>Het resultaat van de inspanningen van de deelnemende acts zie je op 16 juni op het Zomeroffensief in Enschede. De komende tijd stellen we Ilerion, Maris Mae en Silke Veld nog wat uitgebreider aan je voor maar hieronder kan je al horen wat ze te bieden hebben.<br><br><em><strong>Ilerion</strong></em><br>Hard gaan en nekpijn. Ilerion is een driekoppige rock/metalformatie waarbij de roots in Twente liggen. Verwacht een bak herrie, dikke moshpits en een balls to the wallshow. Inspiratie halen ze bij bands als Periphery, Architects en Bring Me The Horizon.Daarnaast weten ze met orkestrale en elektronische invloeden een brede, kleurrijke en bombastische sound neer te zetten. Het recente "Reintegration Program" in de Koepelgevangenis van Arnhem laat zien dat de band in staat is een bijzondere experience te creëren, waarbij het verhaal van een gedetineerde via een show wordt vormgegeven. -WAARSCHUWING- De zanger kan nog wel eens op je nek springen.<br><br><div class="video-container"><iframe width="560" height="315" src="https://www.youtube.com/embed/kUN2laIQIbs" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div><br><br><strong>Maris Mae</strong><br>Maris Mae is een 23-jarige singer-songwriter uit het westen van Nederland. Ze maakt country en folk muziek met een vleugje pop. .Als kind hield ze al van verhalen schrijven en heeft dit later ontwikkeld tot songwriting. Geïnspireerd wordt ze door bijvoorbeeld Ilse DeLange en de harmonieuze folkpop vanThe Staves maar ook door Norah Jones, Eva Cassidy en Joni Mitchell. Haar debuutsingle ‘Heartfull of Dreams’ is in september 2021 uitgekomen en in juni 2022 komt haar debuut EP ‘Homebound’ uit.&nbsp;<br><br><div class="video-container"><iframe width="560" height="315" src="https://www.youtube.com/embed/yc752LWuM_U" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div><br><br><strong>Silke Veld</strong><br>Silke Veld is een 22-jarige, Nederlandstalige singer-songwriter. Haar liefde voor muziek begon nadat Silke als 9-jarig meisje had besloten dat ze profvoetballer wilde worden. Dit bleek niet haar sterkste kant, en na vele botbreuken pakte haar moeder haar voetbal af. Silke moest dus op zoek naar een nieuwe hobby en begon met zingen, later gevolgd door songwriting. Silkes muziek heeft een poëtische, melancholische sfeer en gaat over alle normale en minder normale dingen in haar leven waar ze iets bij voelt; over de wereld, liefde, verlangens, haar kijk op de mens, en hun kijk op haar. Dit alles brengt ze samen met haar band tot leven.<br><br><div class="video-container"><iframe width="560" height="315" src="https://www.youtube.com/embed/2D88BnXY8Ic" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div></p></div><div class="col-100">
                    <a href="https://www.facebook.com/events/581560066827225" target="_blank" class="button button--icon button--rsvp margin-b-md padding-sm"><i class="fab fa-facebook-f" aria-hidden="true"></i>&nbsp;&nbsp;I'm going</a>
            </div><div class="col-100">
                    <a href="/umbraco/Surface/CalendarSurface/DownloadiCal/29323" target="_blank" class="button button--icon button--rsvp  margin-b-md padding-sm"><i class="far fa-calendar-alt" aria-hidden="true"></i>&nbsp;&nbsp;&nbsp;Voeg toe aan kalender</a>
                </div><div>
                <ul class="margin-0 padding-0 margin-b-md list--no-bullets list--social">


                </ul>
            </div>