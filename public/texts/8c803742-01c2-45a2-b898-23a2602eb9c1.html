<p>De aanstekelijke Amsterdamse punkband The Covids presenteert deze avond hun debuutalbum “Bust to Bits”. Tijdens de eerste lockdown zijn deze branieschoppers uit verveling een band begonnen en na talloze annuleringen/verplaatsingen konden ze in de herfst van 2021 eindelijk hun eerste optreden spelen.&nbsp;Sindsdien is de band niet meer van de binnenlandse podia weg te slaan en hebben ze ook in Duitsland en Engeland al flink huisgehouden.&nbsp;Dit voorjaar staan er tours gepland door de Verenigde Staten, Mexico en Europa en worden aankomende zomer ook festivals zoals Over De Top Festival en Mañana Mañana Festival aangedaan. Kortom: The Covids gaan hard! In 2022 kwam hun eerste single uit en nu is er dan ook het debuutalbum: 11 energieke, rauwe, doch melodieuze knallers van tracks die zijn geïnspireerd door bands zoals The Buzzcocks, The Damned en The Wipers. De titeltrack van het album laat goed horen waar het om draait bij The Covids, namelijk lol proberen te maken in tijden die soms apocalyptisch aanvoelen.</p>
<p>Het album wordt zowel digitaal als op vinyl uitgebracht via <a href="https://wapshoowaprecords.bigcartel.com/" target="_blank" rel="noreferrer">Wap Shoo Wap Records</a>.<br>&nbsp;<br>Het voorprogramma op deze avond wordt verzorgd door de Amsterdamse hi-energy rock 'n roll veteranen van <strong>Savage Beat</strong> en de piepjonge Haarlemse punk-protegés van <strong>Achterlicht</strong>.</p>
<p><strong>Tijdschema</strong><br>19:30 - Achterlicht<br>20:30 - Savage Beat<br>21:30 - The Covids</p>
<p><br></p>