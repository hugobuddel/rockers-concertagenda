<p>Sommige mensen lijken alles te kunnen. En we zijn trots om zo’n alleskunner te mogen presenteren: <strong>Henry Rollins</strong>! Henry Rollins brak in de jaren 80 door als zanger van de legendarische hardcore punkband Black Flag. Daarna ging het hard. Hij heeft zijn eigen Rollins Band. Hij presenteerde een radioshow, had zijn eigen Henry Rollins Show op tv, acteerde in verschillende films, schreef maar dan 30 boeken en runt zijn eigen label. En of dat nog niet genoeg is, treedt de levende spraakwaterval ook nog op met een spoken-word-show! En met deze show komt hij nu ook in 013. Henry Rollins spoken word doet wel een beetje denken aan de mokerslag die de optredens Black Flag live vroeger betekende: Rollins knalt een explosief spervuur aan inzichten en grappen op je af. Over geloof, seks, muziek, eten, politiek, dagelijks leven – Henry heeft overal een opvallende mening over. Hij brengt dit altijd met de nodige portie humor, zonder dat het ergens stand-up of cabaret wordt. Laat je meenemen en verbazen door deze cultfiguur.<br><strong><br>Er zijn voor deze show enkel zitplaatsen beschikbaar. Er is vrije plaatskeuze.</strong></p>