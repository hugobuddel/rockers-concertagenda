<p><em>"We're really loud, and like to break stuff"</em> – dat klinkt ons bekend in de oren. De golden boys van de post-hardcore keren terug naar 013! Caleb Shomo (ex-Attack Attack) heeft zijn brein weer aan het werk gezet. In de studio heeft hij het afgelopen tijd hard gewerkt aan het vierde <strong>Beartooth</strong> album ‘Below’ dat in 2022 uitkomt. Met de eerste single 'The Past Is Dead' verwachten wij dat ook het vierde album weer vol staat met harde riffs en knallende meezingrefreinen.&nbsp;Dat belooft dus weer een feest te worden!&nbsp;</p>
<p>Maar wat is een feestje zonder vrienden? Om die reden nemen ze <strong>Motionless in White</strong> en&nbsp;de beukende hardcore band <strong>Stray From The Path</strong>
mee op tour.&nbsp;De vorige shows in 013 waren een werkelijk gekkenhuis (letterlijk, want de moshpit kwam tot aan de trappen!). Vanavond pakken we het balkon er nog even bij, niet?<br>
</p>