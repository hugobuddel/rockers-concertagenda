<p>Luide rock, vuisten in de lucht en zweten tot de max. Dat is in één klap een avondje <strong>Beachdog</strong>. De nieuwe Nederlandse rockband laat een geluid horen dat van grunge via punk naar post-hardcore gaat. Hun debuutsingle ‘Crawl in Pieces’ werd binnen no-time kapot gestreamd en kreeg een plaatsje in de top van Spotify’s New Alternative. Met David Achter de Molen (John Coffey) als frontman belooft dit groepje herriemakers een heerlijke avond in de kuil van de Cul. </p>
<p>De kuil wordt opgewarmd door de fuzzy grunge tunes van <strong>Mayleaf</strong>.</p>