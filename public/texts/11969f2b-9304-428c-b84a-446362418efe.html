<!-- wp:paragraph -->
<p><strong>Waan je in de taverne, bestel een kelk bij de bar en zorg ervoor dat je klaar bent om mee te drinken en te zingen; Ensiferum komt naar Neushoorn! De muziek van de Finse band wordt beschreven als melodische folkmetal. Denk aan de harde vocals en gitaarriffs maar dan in een episch jasje van mythische volksverhalen. Het optreden in Neushoorn is onderdeel van de Europese headlinetour van Ensiferum. Verwacht veel nummers van het nieuwste album 'Thalassic' maar ook een hoop classics!</strong><br><br>Ensiferum is na hun oprichting in 1995 een vaste waarde in de metalscene. Met optredens over de hele wereld heeft de band de ervaring en de samenwerking om de Grote Zaal tot een waar strijdtoneel te transformeren. Met een naam die "Drager van het zwaard" betekent, wil Ensiferum de actie opzoeken! Door de beste elementen van hun oude sound te combineren met een nieuwe muzikale richting staat Ensiferum niks in de weg om er een heroïsche avond van te maken!</p>
<!-- /wp:paragraph -->
<!-- wp:paragraph -->
<p><strong>Baldrs Draumar</strong><br>“We do not make viking metal, deathmetal, black metal or whatever metal you know. We make Furious Frisian Folk!” Een duidelijk statement van Baldrs Draumar, de band die het voorprogramma van Ensiferum verzorgt. De ‘woedende’ band brengt Friese verhalen zoals je ze nog nooit eerder hebt gehoord. De bebaarde mannen belichamen Friesland tot diep in de wortelen van hun muziek, niet alleen tekstueel, maar ook qua compositie en thema. Baldrs Draumar bestormt al sinds sinds 2009 nationale en internationale podia en bracht al vijf volledige albums uit. Hun laatste album, getiteld ‘NJORD’, had eind november zijn release en brengt een meer akoestische folksound. Daarmee omvat het oeuvre van de fryske mannen voor elk wat wils. Aan het eind van het optreden schreeuwen we allemaal “RÊDBÂD”!</p>
<!-- /wp:paragraph -->
<!-- wp:paragraph -->
<p><em>Zaal: Grote Zaal | Type: Staconcert | Garderobe gratis</em></p>
<!-- /wp:paragraph -->