<p>In 2019 was daar onverwacht een terugkeer van Heideroosjes. Voor één kalenderjaar stond de band weer op de podia om het dertigjarig bestaan te vieren. En toen kwam corona.&nbsp;Na driekwart jaar maatregelen bracht de punkband uit Horst de single '2020, De Tering!' uit, het eerste nieuwe materiaal in acht jaar om het bizarre jaar in samen te vatten. De nieuwe song was bedoeld als eenmalige oprisping, die pandemie zou immers spoedig voorbij zijn. Niets bleek minder waar. En om de lockdown te doden en de naderende depressie te verslaan, schreef zanger Marco Roelofs vinnige teksten en belde opnieuw zijn bandmaatjes.&nbsp;Het leverde acht nieuwe tracks op die in oktober 2021 verschenen op de EP 'Infocalyps', waarop de overload aan (nep)nieuws het overkopelend thema blijkt te zijn.&nbsp;</p>
<p>En nu komt de band opnieuw terug op het podium: Sjonnie's en Anita's kunnen weer genieten van de bekendste punkrockband van Nederland. Ook in Paradiso, waar de band onder meer te zien was met het befaamde&nbsp;Rode-T-shirt-concert&nbsp;in 1997. In de dertig jaar dat Heideroosjes internationale bekendheid vergaarde, bouwde het viertal een omvangrijk repertoire op in het Nederlands en Engels. Culthits als&nbsp;'Klapvee!', 'Punica', 'Tering Tyfus Takketrut', 'Damclub Hooligan', 'Sjonnie&nbsp;&amp;&nbsp;Anita' en vreemde eend in de bijt&nbsp;'Ze Smelten De Paashaas' worden in de lage landen uit volle borst meegezongen, terwijl in het Engels stevige nummers als 'United Scum', 'Scapegoat Revolution', 'Break The Public Peace' en 'I'm Not Deaf, I'm Just Ignoring You!' voor schorre kelen zorgen.&nbsp;<br></p><p><strong>Voorprogramma:&nbsp;Tim Vantol</strong></p>