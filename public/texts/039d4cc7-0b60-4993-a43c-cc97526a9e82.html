<p>Visions of Disfigurement (UK)<br>
Brutal Slamming Death metal uit Manchester. Begonnen als internet project medio 2013. Toen nog met z’n tweeën, maar al wel de EP ‘Miscreated’ uitgebracht. 2014 was de line-up compleet en werden de eerste shows gespeeld. Na een split met Chainsaw Castration volgde het debuut-album ‘Abhorrent Extinction’ in 2016. Na een paar line-up wisselingen en met de komst van gitarist Tom Cahill raakte de band in een stroomversnelling met iets meer pure death metal in de sound en slam eraan toegevoegd. Besloten werd om eerst een EP uit te brengen, wat resulteerde in een contract met Reality Fade Records. De full-length ‘Aeons of Misery’ stond gepland op 8 juni 2020, maar de covid 19 pandemie gooide roet in het eten en de geplande Europese tour moest worden afgezegd. Dikke pech dus, maar nu dan eindelijk weer op tour en te zien in Utrecht en andere wereldsteden.</p>
<p>Basement Torture Killings (UK)<br>
De soundtrack van je heftigste nachtmerrie, dat belooft Basement Torture Killings ons. Laatste album ‘Lessons in Murder’ kwam ook uit tijdens de pandemie dus een tour zat er ook voor hen niet in. Basement Torture Killings is inmiddels een bekende speler in de brutal death metal scene en was o.a. te zien op Bloodstock Open Air, Obscene Extreme, Death Feast, Grindhoven, Berlin Deathfest, maar ook waren ze tour-buddies van Gutalax, Rotten Sound General Surgery, Prostitute Disfigurement en Rectal Smegma.<br>
Hou je van bands als Carcass, Impaled, Exhumed, Gorerotted, General Surgery dan kun je veilig een ticket kopen.</p>
<p>Opener op deze zondag is de technische death metal band Anchillys. De band van multi-instrumentalist Andy Wit (o.a. ex-Korpse) ontstond in 2012 als eenmans-project en bracht vorig jaar het debuut-album ‘Elan Vital’ uit in eigen beheer. Inmiddels is Anchillys getransformeerd tot een live band met ondermeer Ben de Graaff (o.a. Phlebotomized) in de gelederen en neemt Andy plaats achter de drums. Laat je omver beuken door brute tech death en start je eerste moshpit van de dag.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="VISIONS OF DISFIGUREMENT - AEONS OF MISERY [OFFICIAL ALBUM STREAM] (2020) SW EXCLUSIVE" src="https://www.youtube.com/embed/6sUmOXK2JU8?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Basement Torture Killings Murder at The Battlefield - Live At Obscene Extreme Festival 2018 Full" src="https://www.youtube.com/embed/aI5EGAm5nQw?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></div>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Anchillys - Gate of Hades (LIVE @Headbangers Bash 2023)" src="https://www.youtube.com/embed/pFW23g1rQKQ?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid2" id="player_3"></iframe></div></div>