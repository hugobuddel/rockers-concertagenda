
                

                <!-- wp:paragraph -->
<p><strong>Brace yourself! Een splinternieuwe editie van Hardcore Vrijdag met niemand minder dan Lies!, Checkmate en No Heroes Left op de planken. En natuurlijk het vaste HV recept: te gekke bands, veel bier en snoeiharde gitaren en vocalen.</strong></p>
<!-- /wp:paragraph -->

<!-- wp:paragraph -->
<p><strong>Lies!</strong><br>Lies! combineert elementen van hardcore, death en thrash metal. De extreme zang, beukende riffs en keiharde drums zorgen voor een angstaanjagend agressieve hardcore sound. Fan van bands als All Out War, God's Hate, Kickband en Terror? Dan ben je bij Lies! zeker aan het juiste adres.</p>
<!-- /wp:paragraph -->

<!-- wp:paragraph -->
<p>Verwacht een energieke brute liveshow waarbij van alles gebeurt. Dit kan ook niet anders met een twee meter lange frontman, actieve (bas)gitaristen en een beest op drums. De teksten van de band staan bol van woede, ongeloof en frustratie over wat er gaande is in de wereld. Combineer dit met teksten over persoonlijke gebeurtenissen en het resultaat is pure therapie.</p>
<!-- /wp:paragraph -->

<!-- wp:paragraph -->
<p><strong>Checkmate</strong><br>Vier gasten die vinden dat metallic gitaarriffs goed passen bij drums die juist grooven. Die vinden dat je heavy muziek kan maken, maar daar ook gewoon bij kan lachen.</p>
<!-- /wp:paragraph -->

<!-- wp:paragraph -->
<p>Vind je bands als Sworn Enemy en Madball gaaf? Dan past Checkmate prima in je straatje. De shows van Checkmate zitten vol energie. En die energie mag positief zijn, ook al is de lading en de muziek zwaar.</p>
<!-- /wp:paragraph -->

<!-- wp:paragraph -->
<p><strong>No Heroes Left</strong><br>Bloed kruipt waar het niet gaan kan. Deze 5-mans formatie uit Hattem heeft een voorliefde voor harde muziek en brengt straight-up-hardcore met een eigen twist.</p>
<!-- /wp:paragraph -->

<!-- wp:paragraph -->
<p>No Heroes Left begon in 2022 als project onder vrienden om te jammen, plezier te hebben met (weer) muziek maken en een gedeelde liefde voor hardcore punk en heavy muziek. Als je van stevige grooves, breakdowns en lekkere melodieuze stukken houdt, zit je met No Heroes Left niet mis!</p>
<!-- /wp:paragraph -->

<!-- wp:paragraph -->
<p><em>Zaal: AA-Security Arena | Type: Staconcert | Garderobe gratis</em></p>
<!-- /wp:paragraph -->            