<p>Zweden en stoner rock, een combinatie die net zo vanzelfsprekend is als patat met appelmoes. Denk aan Zweedse stonerrockgiganten als Kamchatka (10 juni nog bij ons in dB’s), Truckfighters, Witchcraft, The Quill, Dozer en GREENLEAF!<br>
Greenleaf is ontstaan als een sideproject van Dozer maar overtreft zo langzamerhand de meester. Het album Hear The Rivers uit 2018 is hard op weg een klassieker in het stonergenre te worden en ook Green Leaf’s laatste plaat Echoes from a Mass uit 2021 en wederom op Napalm Records gooit hoge ogen.<br>
De Zweedse rockband bestaat al weer zo’n twintig jaar. En naast rechttoe rechtaan stoner maakt Greenleaf maar wat graag uitstapjes naar de prog en psychedelische rock, southern desert rock en blues. Met de heldere stem van frontman Arvid Hällagård en de heerlijk fuzzy gitaarsound, de spookachtige bas en het donderend, dynamisch drumwerk is GREENLEAF een rockband om te koesteren. Live komt de band nog beter uit de verf zoals we al hier in 2016 al hier aan den lijve ondervonden. Toppertje dit! En nog lekkerder in een kleine zaal.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="GREENLEAF - Tides (Official Video) | Napalm Records" src="https://www.youtube.com/embed/K9c2bnArf4w?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>