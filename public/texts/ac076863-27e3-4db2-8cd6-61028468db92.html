<p>In ABBA Rocks worden de wereldhits van het Zweedse viertal uitgevoerd tijdens een dampende en dynamische rockshow. Reken op veel muzikale vrijheid en virtuositeit, stoere zang, opzwepende gitaarsolo’s en een bedwelmend lekkere Hammond sound. En tóch blijft de herkenbaarheid van het repertoire onaangetast, met dank aan de genialiteit van de nummers van ABBA.</p>
<p>Lead vocalisten John JayCee Cuijpers (Praying Mantis, Ayreon) en Mirjam von Eigen (bekend van o.a. de Priscilla Presley productie&nbsp; ‘Elvis – The Wonder of You’) delen het podium met een speciaal samengestelde band van het hoogste niveau in de Nederlandse rock en pop (de bezetting wordt later bekendgemaakt).</p>
<p>ABBA Rocks is een niet te missen live-ervaring voor zowel rockliefhebbers als fans van ABBA!</p>
<p><strong>WAARSCHUWING</strong></p>
<p style="margin-bottom:16px; text-align:left">Tot onze grote spijt moeten we u mededelen dat het concert van ABBA Rocks opnieuw geen doorgang kan vinden op geplande datum. De band kampt met een groot organisatorisch probleem, waardoor alle ABBA Rocks shows komend voorjaar moeten worden uitgesteld.</p>
<p>De band en producent hebben ons gegarandeerd dat de shows alsnog worden ingehaald op een andere datum. We willen alle tickethouders dan ook vragen nog even geduld te hebben. Zodra de nieuwe datum bekend is, zullen we iedereen inlichten over de details rond hun tickets en eventuele refunds die hiermee gemoeid kunnen zijn. We zullen dit via onze site én via een servicemail bekendmaken.</p>
<p>Net als u keken we erg uit naar deze avond en we hopen dan ook zo snel als mogelijk is een nieuwe datum bekend te kunnen maken!</p>
<p>Excuses voor het ongemak en hopelijk tot snel.</p>