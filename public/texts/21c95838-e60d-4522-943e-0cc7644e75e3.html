<p>De meesten zullen <strong>William DuVall</strong> kennen als de frontman van Alice In Chains (toch al ruim 15 jaar inmiddels), waarmee hij in mei 2019 nog in een uitverkocht 013 stond. Maar de man heeft daarnaast nog een rijke muzikale carrière. Zo was hij ook frontman van de ondergewaardeerde en invloedrijke hardcore band Neon Christ in 1983 en zat hij in 2016 met leden van Mastodon en Dillinger Escape Plan in de supergroep Giraffe Tongue Orchestra. Maar vanavond komt William solo naar 013 (nadat de show in TivoliVredenburg niet door kon gaan door het coronavirus) ter promotie van zijn debuutalbum ‘One Alone’. Een intieme show met een hoofdrol voor die fantastische bariton van DuVall.<br></p>
<p><strong>Tickets gekocht voor de show in TivoliVredenburg blijven geldig voor deze show.</strong></p>