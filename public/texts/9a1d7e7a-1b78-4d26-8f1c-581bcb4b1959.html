<p>
  Al jarenlang staat het Franse trio <strong>Birds In Row</strong> aan de
  voorgrond van hun genre. De vooruitstrevende hardcorepunkband treedt na lange
  tijd weer uit de schaduwen voor een Europese tour. In de tussentijd hebben ze
  zeker niet stilgezeten, zo brachten ze in 2022 hun album&nbsp;‘Gris
  Klein’&nbsp;uit. Op dit album belichamen ze met hun poëtische en tegendraadse
  teksten wederom alles wat hardcore punk zou moeten zijn. De plaat is de
  opvolger van het eerdere goed ontvangen album&nbsp;‘We Already Lost the
  World’,&nbsp;waarop invloeden als punk, post-metal en post-hardcore te horen
  zijn.&nbsp;De liveshow van het drietal wordt een meeslepende muzikale storm
  van kracht en energie.
</p>
<!--socials moeten toch apart-->
