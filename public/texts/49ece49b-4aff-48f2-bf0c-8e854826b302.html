<p><strong>013 x The Cat's Back presenteren Cat's Cult! </strong><strong>Elke maand organiseren we een live punk/garage avond met opkomende Nederlandse bands. Deze shows vinden plaats in The Cat's Back en de toegang is.. gratis! Geniet van meest gruizige herrie in hartje Tilburg.</strong><br></p>
<p></p>
<p><strong></strong><strong>SØWT</strong> is een noise-/rockband uit Eindhoven die niet bang is om kritiek te leveren op de huidige maatschappij. Mooie melodieën die uit elkaar worden getrokken door freaky geschreeuw, punkrock energie en heel veel heavy sounds: dat is wat SØWT eigen maakt. Al eerder waren deze talenten te zien in Tilburg tijdens hun show op Roadburn, maar vanavond komen ze lekker beuken in de Cat’s.</p>
<p><strong>Abdomen</strong> is een genre-overschrijdende band uit het prachtige Friesland. Punk, garage, grunge; de mannen doen het allemaal. Een naam aan hun genre geven vinden ze dan ook niet belangrijk, dat jij oordoppen mee neemt en klaar staat om te stampen tijdens het optreden wel. Want luid, lomp en chaotisch – dat wordt het zeker.<br></p>
<ul></ul>
<p></p>
<p><em>De ruimte bij The Cat's Back is beperkt dus kom op tijd! VOL = VOL!</em></p>
<p></p>