
    <div class='long-html'>
    <section class='long-html__text'>
    <p><span><span>Oh jawel; een nieuwe editie van P60 Radar! Deze keer een extra gevuld programma met maar liefst vijf bands (Sixty-P, Het Verbondt, Meraki, Bacon Biscuit en Lifeblood). Allemaal hebben ze de afgelopen weken meegedaan aan drie workshops over alles omtrent muziek, en dat hoor je! Laat je verrassen door (als je het aan ons vraagt) veelbelovend nieuw talent tijdens deze spectaculaire avond.</span></span></p>

<p><strong>Bacon Biscuit</strong><br>
<span><span><span>Bacon Biscuit ontstond in eind 2022 bij de bandbrouwerij, waar de band ook hun eerste nummers schreven. De band heeft hun punk/popunk sound te danken aan invloeden van Green Day en blink-182. Ook is een invloed van grunge te horen in de muziek.&nbsp;</span></span></span><span><span><span>Bij optredens van Bacon Biscuit is de energie altijd goed te voelen, zowel bij de band en in het publiek. Deze band is pas net begonnen en laat niks hun tegen houden.</span></span></span></p>

<p><strong><span><span><span>Het Verbondt</span></span></span></strong><br>
<span><span><span>Volle agenda’s. Hete zomers. Digitale aanbidders. Het Verbondt verpakt zulke hedendaagse onderwerpen in vrolijke Nederlandstalige popnummers met vleugjes funk en rock waar nodig.&nbsp;Nederpop in de geest van De Dijk en Thijs Boontjes. Het Verbondt bereikte de Noord-Hollandse finale van het Regio Songfestival 2023 met het nummer Digitale Serenade en stond in 2022 in de finale van de Popprijs van Amstelland. 3voor12 Noord-Holland omschrijft de muziek en liveshow van de band als ‘catchy, energiek en feestelijk’. En laat dat nu precies zijn wat Het Verbondt voor ogen heeft.</span></span></span></p>

<p><strong><span><span><span>Lifeblood</span></span></span></strong><br>
<span><span><span>Lifeblood is een band die bestaat uit vijf enthousiaste jongens. Ze komen uit Uithoorn en Aalsmeer en zijn in 2020 begonnen met het opnemen van eigen muziek. Tot nu toe zijn er vier singles, een EP en een videoclip uitgebracht. In 2022 wonnen ze de popprijs van Amstelland. De nummers van Lifeblood vallen allemaal binnen het rock-genre en zitten vol energie.</span></span></span></p>

<p><strong><span><span><span>Meraki</span></span></span></strong><br>
<span><span><span>Meraki is een jong band, bestaand uit Ben op keys, Joppe op drum en Mattheo op gitaar en zang. Het band maakt voornamelijk indie muziek en neemt sterke uitvloeden uit diverse genres, voornamelijk jazz en r&amp;b. Het band laat zich inspireren door artiesten zoals <em>The Backseat Lovers</em>, <em>Dominic Fike</em> en <em>Frank Ocean</em>.&nbsp;&nbsp;</span></span></span><span><span><span>Meraki betekent iets doen met veel creativiteit en liefde, dat brengen de drie jongens over met de soulful, warme tones. Het band wisselt tussen wat de zweverige, betoverende geluiden en een wat opwindend, energieke sound. </span></span></span></p>

<p><strong><span><span><span>Sixty-P</span></span></span></strong><br>
<span><span><span>Sixty-P laat vier Amstelveense studenten samenkomen die het liefst elke dag samen muziek maken. Sinds het begin zijn ze bezig bestaande pop &amp; soul klassiekers in een nieuw jasje te steken en sinds twee jaar settelen ze zich op het maken van eigen nummers waarin verschillende genres samenkomen. Een van hun voornaamste eigenschappen is dat de band een erg flexibele bezetting heeft, wat resulteert in een grote verscheidenheid aan verschillende muzikale uitingen. In 2021 mocht de band mee doen aan de Popprijs van Amstelland waarbij ze in de finale kwamen. Na een lange tijd van geen fysieke optredens gaf dit hun drijfkracht om opnieuw de muzikaliteit vorm te geven.</span></span></span></p>







<p><strong>Let op:</strong></p>

<p>Alle evenementen die in P60 worden georganiseerd zijn in principe volledig staand. Ben je echt slecht ter been? Of heb je een andere klacht, waardoor je het eigenlijk niet trekt om een hele avond te staan? Laat dit dan ruim bijtijds aan ons weten. Wij hebben een beperkt aantal barkrukken, welke wij op verschillende plekken in de zaal kunnen zetten. Neem mail- of belcontact met ons op, dan kunnen wij samen met jou kijken naar wat de mogelijkheden zijn.</p>

<p><strong>Overige informatie:</strong></p>

<p>- Twee dagen voor aanvang van het evenement, krijg je van ons een mail met verdere informatie over de aanvangstijden en overige relevante informatie.</p>

<p>- Wil je deze informatie liever verder van tevoren opdoen? Neem dan eens een kijkje op de ‘<a href="https://p60.nl/jouw-bezoek">Jouw Bezoek</a>’-pagina. Daar vind je alle relevante informatie m.b.t. uw bezoek aan P60.</p>

<p>- Kan je onverhoopt niet? Of ben je opzoek naar tickets voor een uitverkochte show? Ticketmaster Resale is de enige betrouwbare manier om een tweedehands kaartje te bemachtigen en/of aan te bieden.</p>
    </section>
    
    
    </div>
  