
    <div class='long-html'>
    <section class='long-html__text'>
    <p><span><span>Vijf Nederlandse topgitaristen: Jan Akkerman, John Hayes, Erwin Nyhoff, Leendert Haaksma en Joep Pelt, bundelen hun krachten op één podium voor een muzikaal spektakel. Deze meesters in hun eigen genres, maar ook grensverleggende artiesten, zullen tijdens hun gezamenlijke tour het publiek verbazen. Akkermans vaste band en de vocale kracht van Laurie Akkerman zullen hen op het podium vergezellen. 'Knight of the Guitar' belooft een jaarlijkse traditie te worden rond Akkermans verjaardag, met een mix van gevestigde legendes en opkomend talent. Van blues tot rock, van soul tot jazz, deze show zal het volledige scala van gitaarmuziek laten horen. Mis deze unieke ervaring niet!</span></span></p>



<p><strong>Let op:</strong></p>

<p>Alle evenementen die in P60 worden georganiseerd zijn in principe volledig staand. Ben je echt slecht ter been? Of heb je een andere klacht, waardoor je het eigenlijk niet trekt om een hele avond te staan? Laat dit dan ruim bijtijds aan ons weten. Wij hebben een beperkt aantal barkrukken, welke wij op verschillende plekken in de zaal kunnen zetten. Neem mail- of belcontact met ons op, dan kunnen wij samen met jou kijken naar wat de mogelijkheden zijn.</p>

<p><strong>Overige informatie:</strong></p>

<p>- Twee dagen voor aanvang van het evenement, krijg je van ons een mail met verdere informatie over de aanvangstijden en overige relevante informatie.</p>

<p>- Wil je deze informatie liever verder van tevoren opdoen? Neem dan eens een kijkje op de ‘<a href="https://p60.nl/jouw-bezoek">Jouw Bezoek</a>’-pagina. Daar vind je alle relevante informatie m.b.t. uw bezoek aan P60.</p>

<p>- Kan je onverhoopt niet? Of ben je opzoek naar tickets voor een uitverkochte show? Ticketmaster Resale is de enige betrouwbare manier om een tweedehands kaartje te bemachtigen en/of aan te bieden.</p>
    </section>
    
    
    </div>
  