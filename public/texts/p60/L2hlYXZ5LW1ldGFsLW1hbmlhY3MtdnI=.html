
    <div class='long-html'>
    <section class='long-html__text'>
    <p>Ook dit jaar staat er weer een nieuwe editie van het Heavy Metal Maniacs Festival op de agenda! Het festival zal in 2023 plaatsvinden op vrijdag 20 en zaterdag 21 oktober in P60, Amstelveen.</p><p>Deze 23ste editie heeft 2 top heavy metal bands als headliner waarvan Omen uit de USA als eerste wordt geannonceerd!</p>

<p>Ga uit je dak bij het gezelligste indoor metalfestival met een geweldige internationale line-up van traditionele heavy metal bands!</p>

<p>Line-up vrijdag 20 oktober:</p>

<ul>
	<li><strong>OMEN</strong> (USA)<br>
	<span><span><span>Omen</span> is een heavy metal band uit Los Angeles, Californië, dat in 1983 is opgericht door de gitarist Kenny Powell. De band zette zich met de albums&nbsp; “Battle Cry”, “Warning Of Danger” en “The Curse”&nbsp; stevig op de Amerikaanse heavy metalkaart. Omen’s melodieuze &amp; agressieve powermetalstijl werd een inspiratiebron voor The Big 4 Metallica, Anthrax, Megadeth en Slayer. Ben je een US-metal fan, dan mag je deze exclusieve Nederlandse Omen optreden in P60 niet missen!</span></span></li>
	<li>KÜENRING (AT)<br>
	<span><span><span>Küenring</span>&nbsp; uit Oostenrijk is nieuwe generatie heavy metal band dat behoort tot de stroming New Wave of Traditional Heavy Metal (NWOTHM). Deze energieke jongelingen spelen in de stijl van Judas Priest, Exciter en Savatage en Küenring schuwt er ook niet voor om invloeden uit de classic speed- en thrashmetal in hun nummers te verwerken. Deze band gaat gegarandeerd de verrassing van het weekend worden!</span></span></li>
	<li>BURNING (NL)<br>
	<span><span><span>Burning</span> uit het noorden van het land bestaat intussen 10 jaar. De band heeft vorig jaar met “Scourge of Humanity” een ijzersterk album afgeleverd. Verwacht stevige gitaarriffs met een opzwepende en een soms rockende doomy ritme, dat wordt afgewisseld met melodieuze solo’s. Kortom: liefhebbers van oldschool heavy metal kunnen met Burning in P60 hun hart ophalen.</span></span></li>
</ul>

<p>Het Heavy Metal Maniacs Festival is een samenwerking tussen&nbsp;P60 en <a href="https://www.facebook.com/Heavymetalmaniacs">Stichting Heavy Metal Maniacs</a>.</p>
    </section>
    
    
    </div>
  