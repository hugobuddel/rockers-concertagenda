<p>
  Decapitated keert weer terug naar Doornroosje! Met hun brute moderne death
  metal blazen ze elke voeg uit de muren en walsen ze de zaal met gemak plat. In
  hun kielzog maken Caligula’s Horse en Brand of Sacrifice het affiche voor deze
  avond compleet.
</p>
<p>
  Hun show in 2020 was de laatste voor de befaamde covid lockdown. Maar wat een
  memorabele avond was het. En ook nu hebben we iets speciaals in petto, want de
  Poolse band is niet de enige band op het affiche deze avond. De Canadese
  metal- en deathcore band Brand of Sacrifice en de progressieve metalband
  Caligula’s Horse uit Australië maken hun opwachting.
</p>
<p>
  De metal van Decapitated staat als een huis; bruut, technisch en alles
  verpletterend, maar toch ook catchy. Live shows zijn knalhard en retestrak
  waarbij de invloed van Meshuggah duidelijk naar voren komt. En dat is een
  compliment. We hebben de band al vijf keer eerder mogen bewonderen in Nijmegen
  en sindsdien is de band alleen maar beter geworden. Get ready to be crushed!
</p>
<!--socials moeten toch apart-->
<section class="long-html__music-videos">
  <div class="iframe-wrapper-16-9">
    <iframe
      title="DECAPITATED - Cancer Culture (OFFICIAL MUSIC VIDEO)"
      width="640"
      height="360"
      src="https://www.youtube.com/embed/IG5nXhGptj4?feature=oembed"
      frameborder="0"
      allow="accelerometer; autoplay; clipboard-write; encrypted-media; gyroscope; picture-in-picture; web-share"
      allowfullscreen=""
    ></iframe>
  </div>
</section>
