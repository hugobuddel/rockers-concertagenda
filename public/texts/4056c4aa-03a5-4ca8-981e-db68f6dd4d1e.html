 <h3>De veelgeprezen progrock- en metalzanger Damian Wilson komt naar Iduna! In de 2 uur durende show ‘One Knight Only’ speelt Damian met een allstar band alle hoogtepunten uit zijn 30-jarige carrière.</h3>
<p>Damian Wilson, wie is er niet groot mee geworden? Als een van de meest gevraagde zangers in de prog- en metalwereld heeft deze Engelse geweldenaar op heel wat pareltjes zijn stempel mogen drukken. Wilson was de leadzanger van Headspace en Threshold. Daarnaast zong en toerde hij in bands en projecten zoals Star One, Ayreon, Landmarq, Praying Mantis en Rick Wakeman’s English Rock Ensemble. Tijdens One Knight Only blikt Damian Wilson eenmalig terug op de hoogtepunten uit zijn carrière, inclusief muziek uit zijn eigen ‘heavier’-repertoire en aandacht voor zijn huidige projecten Headspace en Lalu.</p> 