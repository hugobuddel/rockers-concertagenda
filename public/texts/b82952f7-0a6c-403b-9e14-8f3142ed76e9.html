
					<p><strong>Na haar debuutalbum 'Reflecties' en haar eerste succesvolle single-release als onafhankelijk artiest maakt Yade Lauren zich op voor haar grootste eigen show tot nu toe. Na twee keer Paradiso uitverkocht te hebben, is de zangeres klaar voor de volgende stap. Op 3 september staat ze in AFAS Live te Amsterdam. De kaartverkoop start op vrijdag 11 maart om 10:00 via <a href="http://www.yadelaurenlive.nl/">www.yadelaurenlive.nl</a>.</strong></p>
<p>Iconische taferelen konden worden waargenomen, toen Yade Lauren in 2021 het podium van Paradiso betrad. Een uitzinnig gillend publiek verwelkomde haar voor haar eerste eigen live-shows ooit. Haar publiek herkent zich dan ook in de persoonlijke liedjes, waarin heftige onderwerpen als liefdesverdriet, traumatische ervaringen en eenzaamheid niet worden geschuwd. Haar muziek is te typeren als eerlijk en autobiografisch.<br> <br>De relatie met haar vader en haar strubbelingen met mentale gezondheid legt ze sfeervol vast in een mix van soulvolle r&amp;b en stevige hiphopdrums. Haar nummers kunnen door die mix zowel donker als opbeurend zijn. Zo groeide ze uit tot een steunpilaar voor velen die soortgelijke situaties meemaken. Haar fans zijn dan ook erg betrokken bij haar carrière als artiest en vice versa.<br> <br>“Mijn muziek is voor mensen van alle leeftijden en alle genders.” <br>'Reflecties' vatte het proces waarin de zangeres twee jaar lang in zat perfect samen. Als gastartiest bij Yellow Claw stond Yade Lauren al op 's werelds grootste podia. Met haar show in AFAS Live slaat ze ook in haar eigen carrière een nieuwe mijlpaal.<br> <br>Met haar meest recente, en tevens eerste independent single 'In De Nacht', grote hits als 'Als Ik Je Niet Zie' en 'Magisch' en eerdere nummers van haar album 'Reflecties' valt er in september wederom genoeg mee te zingen voor de uitzinnige fans. In de aanloop naar haar show in AFAS Live heeft Yade Lauren het voornemen om nog veel meer muziek uit te brengen.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; cursor: pointer;"></a></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.<br></p>
				