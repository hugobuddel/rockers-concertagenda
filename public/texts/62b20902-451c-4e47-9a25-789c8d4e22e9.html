<p>Hang Youth houdt bewust het midden tussen een grappig kunstproject, een kwade tweet en een bloedserieuze punkband. In 2020 brachten de Amsterdammers de albums 'BOEL AAN DE HAND' en 'ALLES MOET BETER' uit, met ultrakorte maar radicaal furieuze hardcore poppunk-beukers als 'WAAROM IS ALLES ZO KK DUUR?', 'IK GEEF EEN NIER VOOR GEEN RUTTE IV' en 'BELASTINGDIENST’. Uit de voegen barstend van sociale betrokkenheid voeren de jongens hun extreem anarchistische agenda door waar maar kan. Zo speelden ze meerdere primetime televisie en radiomomenten aan gort alswel een illegale bezetting van de Zuid As en ze zijn niet van plan daarmee te stoppen. Vorig jaar kwam de plaat 'HET K-WOORD’ uit, maar het kapitalisme is ondertussen nog steeds niet gevallen,&nbsp;dus is de 'belangrijkste band van Nederland' genoodzaakt om nog een heleboel albums uit te brengen.</p>