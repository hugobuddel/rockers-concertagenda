
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p><strong>Satan</strong> is terug van weggeweest en komt op zondag 23 oktober terug naar Dynamo samen met <strong>Portrait</strong>. Dit gaat natuurlijk gepaard met een helse Dynamo Metal Kaffee reünie vanaf 15:00u, voorafgaand aan het concert van Satan.</p>
<h5><strong>Satan</strong></h5>
<p>Even terug naar het jaar 1981, Dynamo Metal Kaffee aan de Smalle Haven opende zijn deuren en al vlug werden er bands geboekt, wat zorgde dat Eindhoven “the Metal Capital of Europe” werd genoemd. Een van de eerste bands die op het podium stond was het Engelse SATAN. De mannen uit Newcastle startte de band op in 1979 en mag gezien worden als een proto-Thrash/Speedmetal band en een van de vaandel dragers van de NWOBHM-scene.</p>
<p>De band stond met grote regelmaat in de concertzaal van Dynamo. Onder de naam Blind Fury maakte ze ook nog een ode aan het Dynamo Metal Kaffee. De band werd door diverse “gast muzikanten” bezocht, door onder andere leden van Blitzkrieg, Atomkraft, Avengers en Skyclad. Na een periode van rust, keerde de band in 2011 terug in de vorm van een show op Wacken. Met een gloedje nieuwe plaat op zak en veel goeie moed komt Satan weer op de koffie bij Dynamo, en ja, dat is veel te lang geleden! Avondje terug in de tijd? Dan weet je waar je moet zijn!</p>
<h5><strong>Portrait</strong></h5>
<p>Zwaar beïnvloed door old-school metal van bands als King Diamond en Judas Priest komt de Zweedse band Portrait met het album Burn the World. Na het lezen van de invloeden weet je al snel wat je kunt verwachten: veel gitaren en weinig trage nummers. Houd je van klassieke heavy metal, dan is Portait een zekere aanrader.</p>
<h5><strong>DYNAMO METAL KAFFEE REÜNIE (atrium)</strong></h5>
<p>Natuurlijk, als je Satan op de planken hebt staan, dan moet er een reünie plaats vinden. In de middag kan jij als oud Dynamo Kaffee bezoeker of geintereseerde naar Dynamo komen voor de reünie. De dj’s van toendertijd, plakje worst, blokje kaas op de bar of toch liever een handje vol uberzoute pinda’s? De reünie is gratis te bezoeken, de perfecte opmaat naar de show van Satan. De reunie start om 16:00u en de entree is geheel gratis (voor het concert van Satan heb je wel een ticket nodig).</p>
<h6>Info</h6>
<p>Tickets voor de show van Satan + Portrait zijn direct verkrijgbaar voor € 21,50 in de voorverkoop. Tickets aan de deur kosten €&nbsp; 25,-</p>
<p>De Dynamo Metal Kaffee reünie is vrij toegankelijk in ons atrium vanaf 15.00 uur. Je hoeft hier dus geen ticket voor de show van Satan voor te kopen!</p>
					