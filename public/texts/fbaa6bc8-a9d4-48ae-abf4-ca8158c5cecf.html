<p><strong>Airbourne</strong> keert terug naar 013! De Autralische formatie is een rechttoe rechtaan rockband die duidelijk in de voetsporen treedt van de pubrock- en <em>HARDRAAAAWK</em>-legendes<em>&nbsp;</em>zoals&nbsp;AC/DC,&nbsp;The Angels en Rose Tattoo. Vier jongens die niets liever doen dan de meest vuige rock 'n' roll spelen die je doet wanen in de jaren '70 en '80. En hoe toepasselijk dat de nieuwste plaat 'Boneshaker' volledig werd opgenomen op de rafelige, vintage apparatuur van de legendarische Studio A: Nashville's meest gewaardeerde creatieve hub. Airbourne liet onlangs, als special guest van Iron Maiden, de glorie van rock 'n' roll herleven in het Gelredome met een in-your-face performance en onuitputtelijke energie. Ook deze avond zullen de decibellen pieken in de gevarenzone, maar hé... <em>It’s All for Rock ’n Roll!</em><br></p>
<p>De support wordt verzorg door <strong>The Dirty Denims</strong>. Deze band maakt&nbsp;Happy Hardrock: hardrock waar je blij van wordt. Gecombineerd met rock 'n roll, powerpop en een vleugje punkrock klinkt het als AC/DC, KISS, Joan Jett, Ramones en The Donnas. Live zijn deze dames en heren op hun best; een energiek spektakel vaneen band die plezier uitstraalt, oog heeft voor het publiek en zichzelf vooral niet te serieus neemt.</p>