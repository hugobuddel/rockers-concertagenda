<p><strong>Een nieuw Nederlandse heavy rocktrio, ontstaan in het donkerste uur van de rock &amp; roll. Maar wél een met gezamenlijk bijna een halve eeuw ervaring in bands als Birth of Joy, Peter Pan Speedrock en Grenadeers: de all star rockband FIRE HORSE.</strong> </p>
<p>Eind april verschijnt hun toepasselijk getitelde debuutalbum ‘Out Of The Ashes’. De band, vernoemd naar bassist Van Elderen’s geboortejaar 1966, is uit de smeulende as opgerezen van wat ooit was. Volgens de Chinese astrologie is het Paard met het element Vuur betrouwbaar, temperamentvol, prikkelbaar, levendig, enthousiast en optimistisch. Fire Horse grijpt muzikaal terug naar zowel de ’70’s als de ’90’s en laveert volgens eigen zeggen tussen stevige power rock en post-grunge: van desert rock a la Masters Of Reality en Queens Of The Stone Age tot Stone Temple Pilots, Foo Fighters, Royal Blood of Wolfmother. Ofwel: een unieke twist op klassieke rock met een ongeremde improvisatiedrift.</p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>
<br>
<a href="https://www.instagram.com/fire_horse_band/" target="_blank" rel="noopener">Bezoek de website</a>