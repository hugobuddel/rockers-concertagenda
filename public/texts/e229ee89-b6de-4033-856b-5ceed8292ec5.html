<p>Met een reputatie als vinylperserij in menselijke vorm krijgen wij nooit genoeg van <strong>King Gizzard &amp; the Lizard Wizard</strong>. Met een geluid vol eclectische, obscure rockelementen en een productief karakter heeft de formatie uit Melbourne het afgelopen decennium meer dan 20 albums (!) uitgebracht. De hyperactieve rockers maken het ons gemakkelijk hen te verwarren met een lang vergeten relikwie van de psychedelische explosie uit de jaren zestig. Met een sterke behoefte om nieuwe geluiden te zoeken en nieuwe wegen in te slaan, klinkt elk album dan ook compleet anders dan de vorige. Van expressieve jazzrock op ‘Quarters’ tot de semi-akoestische ballads van ‘Paper Mâché Dream Balloon’ en van sci-fi progalbum ‘Murder of the Universe’ tot trippy garagerock op debuutplaat ‘I'm in Your Mind Fuzz’. Sommige van hun albums staan schouder aan schouder met de beste psychedelische rock ooit gemaakt, en zelfs gewaagde muzikale keuzes - zoals het uitbrengen van thrash concept album Infest the Rats Nest in 2019 - komen aan als een regelrechte knock-out. Met liefde voor psychedelica en een ongekend uithoudingsvermogen komt King Gizzard &amp; The Lizard Wizard je meenemen van duistere pyschedelica naar luchtige surfrock.. en alle fijne, dansbare heavy daartussen.<br><br>Na hun tours met o.a. Mac DeMarco&nbsp; The Black Lips, Ty Segall en Viagra Boys gaat&nbsp;<strong>Los Bitchos</strong> nu op tour met King Gizzard &amp; The Lizzard Wizard. Vanavond zullen zij een stomende Main opwarmen!&nbsp;</p>