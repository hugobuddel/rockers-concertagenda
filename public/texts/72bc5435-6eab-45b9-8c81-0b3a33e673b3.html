<div class="grid"> <div class="text col-8-12 push-2-12 md-col-10-12 md-push-1-12 sm-col-1-1 sm-push-0"> <div class="intro-bold"> <p>Voor Frisse Duyck speurt het poppodium van C. stad en land af op zoek naar talent van eigen bodem! Zodat jij iedere maand kennis kunt maken met nieuwe namen uit de Nederlandse muziekscene. Neem dus een duik en dompel jezelf deze editie onder in: L'Asset, MØDi en Mind Your Step.</p> </div> <p><strong>L’Asset </strong>is een frisse, eigenzinnige art/alt-synthpopact uit Haarlem. De muziek is kleurrijk, flamboyant in de basis, intens, maar nergens zwaar op de hand. In L’Assets heldere, herkenbare, britpopstem is altijd een noodzaak voelbaar. Muziek is haar manier om gevoelens en chaos te ontwarren. Omringd door de muzikale krachtpatsers Alex Haak (gitaar), Max Coenders (drums) en Dillan Sondervan (live electronics en toetsen) bouwt L'Asset een onnavolgbare energie. Laat je meevoeren in de aanstekelijke chaos, dans je hartenpijn eruit en gooi je haren los op de groovende synths.&nbsp;</p><p>Onlangs won L'Asset de Haarlemse Rob Acda Award en daarmee staat de band op het hoofdpodium van Bevrijdingspop op 5 mei!</p> </div> </div>