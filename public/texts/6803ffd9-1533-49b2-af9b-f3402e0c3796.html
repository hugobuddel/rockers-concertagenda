
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p>Kijk, dat is een hele poos geleden, Sepultura in Dynamo!!! Zet 26 juni 2022 in je bijna verlopen schoolagenda! Ja dat is kort dag, en ja daar wil je bij zijn! Dus wacht vooral niet te lang met je tickets in huis te halen! Kaartverkoop start 20 mei om 10:00u sharp!</p>
<h5>Sepultura</h5>
<p>Waar zou de metal scene zijn zonder deze Braziliaanse thrash-/groovemetallegendes? Het Braziliaanse Sepultura dondert al ruim<br>
35 jaar door poppodia en over festivalweides over de hele wereld. De band heeft inmiddels met ‘Arise’ en ‘Roots’ legendarische klassiekers op zijn naam. Het laatste album, ‘Quadra’, mengt volgens de band zelf het beste van de trash metal uit de periode dat Sepultura opkwam met de visie van nu. Leden van het eerste uur Andreas Kisser en Paul Xisto slaan handen ineen met Derrick Green en Eloy Casagrande, wat garant staat voor een explosieve mix!<br>
<a href="http://www.facebook.com/sepultura">Facebook.com/sepultura</a></p>
<h5>Cryptosis</h5>
<p>Uit de as van Distillator is de futuristische thrash metal machine Cryptosis herrezen. Dit Nederlandse powertrio heeft een heuse upgrade ondergaan, resulterend in een geluid dat je compleet van je sokken blaast. De transformatie is niet onopgemerkt gebleven en zo tekenden ze bij het gerenommeerde Century Media dat in maart 2021 het debuutalbum ‘Bionic Swarm’ heeft uitgebracht.<br>
<a href="http://www.facebook.com/CryptosisNL">Facebook.com/CryptosisNL</a></p>
<h6>Info</h6>
<p>Tickets zijn direct verkrijgbaar voor € 27,50. Kaarten aan de deur kosten € 30,00.</p>
					