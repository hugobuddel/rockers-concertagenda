<p></p>
<p>Was er in de 21<sup>e</sup> eeuw ergens nog ska te horen? Het eens zo populaire genre kreeg weinig voet aan de grond op radio, tv of (grote) festivals. Des te groter was de verrassing toen <strong>The Interrupters</strong> in 2018 plotseling opdoken in de in de Amerikaanse charts met ‘She’s Kerosene’. Waar kwam dit plotseling vandaan? Uit Los Angeles, aangenaam. Tim Bivona (Transplants, Tim Timebomb en meer), zijn 2 broers en een kei van een zangeres: Aimee Interrupter. En ze maken de meest catchy, up-tempo ska en ska-punk die je hebt gehoord in de laatste 10 jaar. Minimaal. Superstrakke liveband ook. En hoewel de teksten bij vlagen flink politiek kunnen zijn is het echt onmogelijk om niet met een gigantische grijns op je gezicht op en neer te skanken op de gruwelijk catchy tunes van The Interrupters.&nbsp;</p>
<p><br>
Als support komen hun goede vrienden van <strong>The Bar Stool Preachers </strong>mee. Uitstekende bandnaam, uitstekende recht-uit-het-hart-ska-punk. </p>
<p></p>