
					<p><strong>Helaas zijn&nbsp;wij genoodzaakt het “Ode aan het Leven” concert van Diggy Dex, dat op 4 juni&nbsp;2021 zou plaatsvinden in Afas Live, wederom te verplaatsen. De huidige situatie&nbsp;biedt helaas geen zekerheid dat&nbsp;we op 4 juni 2021 met 6.000 personen samen&nbsp;feest kunnen vieren. De nieuwe datum is 28 mei 2022. De locatie en tijden&nbsp;blijven hetzelfde.</strong></p>
<p><strong>“Ik heb zo lang mogelijk hoop gehouden, maar helaas komt 4 juni&nbsp;nog te vroeg om met jullie allemaal tegelijk en zonder beperkingen bij elkaar&nbsp;te komen in AFAS Live. Het wordt mijn allergrootste concert tot nu toe en dat&nbsp;wil ik niet in aangepaste vorm vieren. Ik wil tijdens deze show met jullie alle&nbsp;6000 samen de handen de lucht in gooien. Nog even geduld dus, maar ik beloof&nbsp;dat er in het najaar nog leuke dingen aankomen en dan hoop ik jullie eindelijk&nbsp;op 28 mei 2022 in de AFAS Live te zien.”</strong></p>
<p><strong>Gekochte kaarten blijven geldig voor de vervangende datum,&nbsp;hiervoor hoef je niets te doen!&nbsp;</strong></p>
<p><strong>--------</strong></p>
<p>De 'Ode Aan Het Leven' show in AFAS Live is de grootste show die Diggy Dex tot nu toe gaat geven. Na twee uitverkochte ‘Karavaan’ clubtours was het tijd voor de volgende stap. Samen met al zijn fans zal Dex het leven en de muziek vieren in AFAS Live.<br><br></p>
<p>Koen Jansen (Diggy Dex’s echte naam) is een chansonrapper met een hiphop hart uit Amersfoort. Hij vertelt verhalen op muziek die bij elke plaat aan zeggingskracht en diepte winnen en bij elk album enthousiaster worden ontvangen. De basis is en blijft hiphop, maar is zelden de eindbestemming van de muzikale weg die Diggy Dex aflegt. Megahits als ‘Slaap Lekker’, ‘Treur Niet (Ode Aan Het Leven) en ‘De Zon Op’ hebben een reikwijdte van Radio 538 tot Sky Radio en dat zie je terug in de zalen. Diggy Dex is voor iedereen. Later dit jaar verschijnt zijn zevende album waarvan de single 'Misschien Heb Je Toch Gelijk' het eerste geluid is.<br><br></p>
<p>"Ik trek eigenlijk al zo’n 10 jaar rond met mijn ‘Karavaan’ dus het was logisch dat de afgelopen 2 tours deze naam droegen van het gelijknamige album. De zalen bleken elke tour toch net te klein, dus deze volgende stap moet gemaakt worden. Ik heb enorm veel zin om deze grootse show te gaan voorbereiden en te spelen voor mijn fans en liefhebbers. Dus pak die kaarten want hier wil je bij zijn!" - Diggy Dex”</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg"></a><br></p>
<p><strong>Restaurant First</strong><br><em>Kom voorafgaand aan het concert een hapje eten bij Restaurant First.&nbsp;<a href="https://www.afaslive.nl/eten-drinken" target="_blank">Reserveer nu</a>&nbsp;een tafel en geniet van heerlijke gerechten afgestemd op het seizoen.&nbsp;Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken.&nbsp;Voor overige vragen, wijzigingen of (groeps)reserveringen kan je mailen naar&nbsp;<a href="mailto:restaurant@afaslive.nl">restaurant@afaslive.nl</a>.</em></p>
				