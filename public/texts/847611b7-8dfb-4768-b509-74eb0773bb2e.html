<p>Door hun grommende zang te combineren met sonische explosies, is The Clockworks een band die erom vraagt om door speakers te knallen. De groep bestaat uit James McGregor op zang/gitaar, Sean Connelly op gitaar, Damian Greaney op drums en Tom Freeman op bas. De band vormde zich in Galway en kwam bij elkaar door een wederzijdse waardering voor alle soorten muziek. Hun nieuwe single 'Feels So Real' doet de titel eer aan. Een kletterende mix van uitdagende hooks, schroeiende gitaarlijnen, ritmische precisie en scherpe lyrics. Na een reeks indrukwekkende eerdere singles hebben The Clockworks hun geluid tot op de essentiële ingrediënten aangescherpt. Geen vet, geen suiker, niets overbodigs. Alles wat je hoort is er omdat het er moet zijn. Na een overweldigend optreden op London&nbsp;Calling Festival eerder dit jaar, keert de band nu triomfantelijk terug naar Amsterdam voor een optreden in Cinetol.</p>