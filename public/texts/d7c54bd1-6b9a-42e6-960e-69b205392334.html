
<p>De Nederlandse band The Gathering heeft zich in de 30 jaar van zijn bestaan ontwikkeld van spijkerharde doommetalband tot makers van atmosferische, elektronische rock. Met de komst van frontvrouw Silje Wergeland als opvolger van Anneke van Giersbergen in 2008 werd de rock van The Gathering verdiept en verfijnd, zoals ook te horen op Beautiful Distortion (2022), hun eerste album sinds 10 jaar. De nummers worden prachtig laagje voor laagje opgebouwd, al vergeet The Gathering niet hun roots, getuige de gitaarriff van We Rise. Nog steeds een van de beste heavy bands van Nederland!</p>
