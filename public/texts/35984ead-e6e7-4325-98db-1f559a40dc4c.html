    <p>Ylisia is een Nederlandse symfonische metal band met invloeden uit o.a.: 80’s metal/rock, the Gathering, Kate Bush, Evanescence, Within Temptation &amp; Stream of Passion. Maak je klaar voor meeslepende toetsen, krachtige zanglijnen, scheurende gitaren en prachtige harmonieën! </p>       <p>De Nederlandse symfonische metal band Ylisia brengt haar lang verwachte debuut album uit! Dat moet natuurlijk groots gevierd worden! Samen met Kingdom Divided komt deze female fronted symfonische metal band naar Leiden voor een exclusieve album release show. Nooit eerder gehoorde nummers worden gespeeld en er is unieke merchandise verkrijgbaar!</p> <p>Toetsenist &amp; componist George van Olffen (ex Secret Sounds, Moonflower &amp; Kingfisher Sky) begon deze muzikale reis met gitarist en goede vriend Martijn de Zeeuw. In de zomer van 2021 voegde Liesbeth Cordia (ex Annatar, Eve’s Fall) zich bij de band met haar magische vocalen &amp; betoverende melodieën. Met de solide ritmesectie van Eva Levina (drums) &amp; bassist Tim Hoogervorst (ex theNAME) is het plaatje compleet.</p> <p>In januari 2023 wonnen Ylisia de publieksprijs van de finale van Female Metal Event, waardoor ze in april op het festival FemME mochten spelen! Nu is de band klaar om de wereld te veroveren met hun stevige, meeslepende &amp; betoverende songs!</p> <h3>Support: Kingdom Divided</h3> <p>Kingdom Divided staat bekend om hun energieke geluiden en meeslepende teksten. De band is halverwege 2017 opgericht en na wat wisselingen in de line-up zijn ze sterker en musicaler geworden dan ooit! In 2019 bracht de band hun eerste selftitled EP uit. Met betoverende melodieën, scheurende gitaren en knallende drums laat Kingdom Divided zien en horen dat ze zich meten aan de grote namen in de symphonische metal die uit Nederland komen.</p>  
   <img alt="loading" src="https://cdn.openticket.tech/whitelabels/eventix.shop/graphics/spinner.gif"> 
    <section class='long-html__music-videos'>
      <div class='iframe-wrapper-16-9'><iframe id="iFrameResizer0" scrolling="no" src="https://eventix.shop/7gcmw6qc?_ga=2.47276515.558976579.1688945747-15334536.1688945747"></iframe></div>
    </section>
  