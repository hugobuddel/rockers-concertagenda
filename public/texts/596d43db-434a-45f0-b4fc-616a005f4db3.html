<p><em>Goed nieuws voor iedereen die al tickets had gekocht voor Beast In Black in 013, Tilburg: de kaarten voor de shows op 27 november 2021 én 6 maart 2022 zijn ook geldig voor het optreden dat de band geeft op 16 februari 2023 in Patronaat Haarlem. </em></p>
<p><strong>Wat doe je als je uit een band wordt gegooid nadat je net een show met hen hebt gespeeld? Dan begin je simpelweg een nieuwe band als je de Fin Anton Kabanen bent. Beast In Black bracht in 2017 hun debuutalbum ‘Berserker’ uit en bewees meteen een powermetal-band te zijn waarmee rekening gehouden moet worden. </strong></p>
<p>Inmiddels heeft de Fins-Grieks-Hongaarse band ook albums ‘From Hell with Love’ en ‘Dark Connection’ uit en kunnen ze niet wachten op de muziek van die laatste live te laten horen. Of zoals de band zelf zegt: “After many postponed tours and hope for better times, we are happy to finally announce a headlining European tour to present our new album ‘Dark Connection’. As we promised, all tickets purchased for the postponed dates are valid for the new dates too. Come join the beasts for some pure fun and joy as we slay over Europe!”</p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>
<br>
<a href="https://beastinblack.com/" target="_blank" rel="noopener">Bezoek de website</a>