
					<p><strong>Op 20 juli 2022 staat Phoebe Bridgers in AFAS Live te Amsterdam. De Amerikaanse indie zangeres speelt haar grootste headline show tot dusver, deze zomer in AFAS Live. Kaarten zijn verkrijgbaar vanaf aanstaande vrijdag 8 april om 10:00 uur via <a href="http://www.phoebebridgerslive.nl/">www.phoebebridgerslive.nl</a>. </strong><br></p><p>De afgelopen jaren is Phoebe Bridgers niet meer weg te denken uit de indie scene. Na het uitbrengen van haar visitekaartje Stranger in the Alps (2017), waar onder andere haar grote doorbraak song ‘Motion Sickness’ op te horen is, heeft de zangeres zich definitief op de radar van menig indie liefhebber weten te zetten. Al snel volgden talloze samenwerkingen met de grootste pop-, rock- en indie iconen. Van Taylor Swift tot The 1975 en van The Killers tot haar samenwerking met Lucy Dacus en Julien Baker: de singer-songwriter heeft aan menig succesvol album een bijdrage geleverd.<br></p>
<p>Bridgers staat niet alleen bekend om haar intieme, melancholische muziek, maar ook om haar respectabele maatschappelijke betrokkenheid. Met haar geliefde covers van nummers als ‘Day After Tomorrow’ (Tom Waits) en ‘That Funny Feeling’ (Bo Burnham) haalde de muzikante geld op voor diverse goede doelen en maatschappelijke organisaties, veelal gericht op vrouwenrechtenorganisaties, waaronder de abortus fondsen in Texas. Ook een gedeelte van de opbrengsten van haar nieuwste tour, de ‘Reunion Tour’, worden gedoneerd aan het goede doel. In de US tour gaan opbrengsten naar de grootste nationale anti-seksueel geweld organisatie, Rainn. Een gedeelte van de opbrengsten van de AFAS Live show wordt gedoneerd aan The Mariposa Fund, een vrouwenrechten organisatie gericht op het bieden van veilige opties omtrent abortus.<br></p><p><strong>Reunion Tour<br></strong>Op 20 juli 2022 staat Bridgers in AFAS Live met haar grootste headline show op Nederlandse bodem tot dusver, als onderdeel van haar tweede tour genaamd ‘Reunion Tour’. De tour staat voornamelijk in het teken van haar meest recente album Punisher (2020) dat met veel lof werd ontvangen door het internationale publiek. Het album werd door 3voor12 omschreven als “een troost op mindere dagen en de soundtrack van betere dagen.” De Britse cultuurwebsite NME omschreef het album als "atmospheric indie with an undercurrent of anxiety" en beoordeelde het met 5 van de 5 sterren.<br> <br>Na haar voorgaande optredens in onder andere Theater De Roode Bioscoop te Amsterdam en haar meest recente headline show in Bitterzoet te Amsterdam in 2018, maakt de zangeres zich nu op voor haar grootste eigen show in Amsterdam ooit.</p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; font-style: normal; font-variant-ligatures: normal; font-variant-caps: normal; font-weight: 400; font-size: 16px; font-family: &quot;Trebuchet MS&quot;, &quot;Helvetica Neue&quot;, Helvetica, Tahoma, sans-serif; cursor: pointer; color: rgb(226, 30, 59);"></a>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
				