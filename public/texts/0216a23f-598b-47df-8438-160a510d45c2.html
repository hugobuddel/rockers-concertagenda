<h2>&gt;&gt;&gt;<a href="https://baroegopenair.nl/wp-content/uploads/2022/09/Kraaien_Timetablefix.png" target="_blank" rel="noopener">Bekijk het tijdschema hier</a> &lt;&lt;&lt;</h2>
<h2><a href="https://www.facebook.com/officialnapalmdeath/"><i class="fa fa-facebook-official"></i> Napalm Death (Main stage)</a></h2>
<p>Neem een slok benzine en steek daarna een peuk op; dat binnenbrandje kan geen Rennie tegenop dus rennie de plomp in waar je voortanden afbreken omdat je bovenop een halfverdronken junkiefiets klettert. Dát gevoel kent een sonische equivalent uit Birmingham: Napalm Death. Grindcore-pioniers, death metal-verbreders en hardcore-idealisten.</p>
<p>Wie denkt dat slam death of metallic over-the-top-core de extreemste muziek is, moet toch echt eens een optreden meemaken van de in 1981 gesmede sloopkogelploeg – Napalm Death is qua impact nog steeds de overtreffende trap onder je kont. De headliner van BOA zou zomaar de laatste band ooit in het Zuiderpark kunnen zijn, want dit wordt een triomf van de verschroeide aarde.</p>
<h2><a href="https://www.facebook.com/OfficialHardcoreSuperstar"><i class="fa fa-facebook-official"></i> Hardcore Superstar (Main stage)</a></h2>
<p>“You Can’t Kill My Rock ‘n Roll’ is een van de beste rock-anthems aller tijden. Hardcore Superstar heeft nog meer van zulke sing-alongklappers – zo springt bijvoorbeeld ook &#8216;Last Call For Alcohol’ eruit – waardoor iedereen die glam, sleaze, hardrock en heavy metal een warm hart toedraagt zich kan uitleven bij deze show. Het Zweedse gezelschap viert in 2022 zijn 25-jarig bestaan, dus kom dat feest meemaken. Morgen is niet belangrijk: ‘We Don’t Celebrate Sundays’!</p>
<div class="post-content">
<div class="gs">
<div class="">
<div id=":n4" class="ii gt">
<div id=":n3" class="a3s aXjCH ">
<div dir="ltr">
<div>
<h2><a href="https://www.facebook.com/thanatos333/" target="_blank" rel="noopener"><i class="fa fa-facebook-official"></i> Thanatos (Main stage)</a></h2>
<p>Ons eigen Thanatos was ooit een van de eerste echt harde bands die op het podium in Baroeg stond. In 2019 vierde de band rond oerlid Stephan Gebédi nog uitgebreid zijn 35-jarig bestaan in Baroeg. Eerder dit jaar speelde de band in Baroeg een uitgestelde show om het machtige album ‘Violent Death Rituals’ uit 2020 te presenteren. Nu staan de death-thrashers op Baroeg Open Air. Reken maar op een lekker agressieve set van deze oudgedienden, want het wordt hun allerlaatse optreden ooit.</p>
</div>
<div>
<h2><a href="https://www.facebook.com/blackbriarmusic"><i class="fa fa-facebook-official"></i> Blackbriar (Main stage)</a></h2>
<p>Blackbriar brengt in 2021 het album ‘The Cause Of Shipwreck’ uit waarmee hoge ogen gegooid wordt bij pers én fans van gothic metal. De band rondom zangers Zora bestaat al sinds 2012 en heeft ook al heel wat singles uitgebracht. Zo is de video van de tweede single ‘Until Eternity’ al ruim 18 miljoen keer bekeken. Dat zegt toch genoeg? Een ander wapenfeit is dat Zora vergeleken wordt met zangeressen als Kate Bush of Amy Lee. Samen met de vijf andere leden laat Blackbriar horen dat het een topband is binnen het genre.</p>
<h2><a href="https://www.facebook.com/FreedomCallOfficial" target="_blank" rel="noopener"><i class="fa fa-facebook-official"></i> Freedom Call (Main stage)</a></h2>
<p>Voor de doorgewinterde Baroegganger is de naam Freedom Call geen onbekende. Deze Duitse band heeft namelijk twee keer in Baroeg zelf opgetreden. En dat was twee keer een groot feest. Freedom Call is namelijk geen gewone metalband, het is een happy metalband. Al tien albums lang laten deze heren horen dat metal geen zware kost hoeft te zijn. Je kunt het ook lichtvoetig benaderen en met de tofste melodieën een grijns van oor tot oor op het publiek toveren. Zo’n band kunnen we natuurlijk enorm goed gebruiken op BOA. We zijn namelijk wel toe aan een onbezorgd feestje. Freedom Call gaat daar zonder enige twijfel voor zorgen.</p>
<h2><a href="https://www.facebook.com/DistantOfficial" target="_blank" rel="noopener"><i class="fa fa-facebook-official"></i> Distant (Main stage, Popunie Live)</a></h2>
<p>Wat goed is hoeft niet altijd van ver te komen. Neem het Rotterdamse zestal Distant dat zich uitleeft met superlompe deathcore. De band waarin ook Slowaakse wortels te vinden zijn,houdt het tempo aan de lage kant wat zorgt voor een maximaal effect. Dat geldt ook voor de fantasierijke teksten. Distant is dan ook met recht een bijzondere band te noemen. Dat ze opgepikt zijn door het Amerikaanse Unique Leader Records zegt genoeg. Knoop ‘t in je oren: Distant is een enorm relevante act op BOA.</p>
<h2><a href="https://www.facebook.com/the.essence.faceboo/" target="_blank" rel="noopener noreferrer"><i class="fa fa-facebook-official"></i> The Essence (Main stage)</a></h2>
<p>Sinds jaar en dag beschouwen we de Rotterdamse new wave-formatie The Essence als een van de trouwe vrienden van Baroeg. De band stond dan ook al menig keer op de planken aan de Spinozaweg en dus werd het hoog tijd om het drietal ook eens naar het Zuiderpark te halen. De band rondom zanger Hans Diener is sinds 1984 actief en bracht het eerste album ‘Purity’ uitin 1985, de single ‘The Cat’ werd een radio- en clubhit in Duitsland en Nederland. Hun single ‘A Mirage’ haalde in 1987 onder meer de hitlijsten in Spanje, Duitsland en Engeland en in de jaren 90 kwamen de clips van The Essence regelmatig voorbij op MTV. Diverse albums en wereldwijde shows volgden en in 2018 bracht het label Cherry Red Records de vijf cd’s tellende compilatiebox ’35 The Collection’ uit. The Essence is de opener op de Main Stage dus wees op tijd voor een portie Rotterdamse gitaarwave!</p>
</div>
</div>
</div>
</div>
</div>
</div>
</div>
<h2><a href="https://www.facebook.com/VNVNation" target="_blank" rel="noopener"><i class="fa fa-facebook-official"></i> VNV Nation (Electronic Stage)</a></h2>
<div class="post-content">
<div class="gs">
<div class="">
<div id=":n4" class="ii gt">
<div id=":n3" class="a3s aXjCH ">
<div dir="ltr">
<div class="gmail_quote">In het najaar van 1996 trad VNV Nation voor het eerst op buiten de UK en dat deden zij in Rotterdam, in Baroeg! Daarna steeg de band rondom Ronan Harris tot grote hoogte met tal van singles en albums in buitenlandse hitlijsten en concerten op diverse grote podia en festivals. De laatste keer dat we de band in Rotterdam mochten begroeten was op Baroeg Open Air in 2008. Het is dus wel weer eens tijd om de futurepop van VNV Nation over een Rotterdamse festivalweide te laten schallen. Ronan en consorten zullen de Electronic Stage van BOA 2022 afsluiten en het Zuiderpark ongetwijfeld dampend achterlaten!</div>
</div>
<div>
<h2><a href="https://www.facebook.com/zardonic" target="_blank" rel="noopener"><i class="fa fa-facebook-official"></i> Zardonic + Fickle6 (Electronic stage)</a></h2>
<p>Als het aankomt op drum’n’bass en metal gloeiend heet te laten samensmelten, is Zardonic de eindbaas. In 2016 liet deze gemaskerde Venezolaan samen met Fickle6 de Electronic Stage in euforische chaos achter. Nu is hij terug op BOA voor de Takeover-tour met wederom Fickle6, de zanger van The Qemists. Zardonic is een showman, maar een set van hem met livezang is the next level. Enkele tekstflarden uit het nummer ‘Takeover’ maken duidelijk wat je van dit duo kan verwachten:</p>
<p>Takin’ rock and metal, throwin’ drum and bass in /</p>
<p>Crushin’ the metal, punchin’ the bass /</p>
<p>Rockin’ the place as you brace for takeover!</p>
</div>
<div>
<h2><a href="https://www.facebook.com/IIXIII" target="_blank" rel="noopener noreferrer"><i class="fa fa-facebook-official"></i> Suicide Commando (Electronic stage)</a></h2>
<p>Suicide Commando is een oude bekende van Baroeg Open Air. De Belgische industrial band stond in 2006 ook op het festival, toen dat nog plaatsvond in het Spinozapark. Op die allereerste editie van BOA vierden Johan van Roy en zijn band de 25e verjaardag van Baroeg. Dit memorabele optreden zijn de programmeurs van de Electronic Stage niet vergeten, dus vonden zij het tijd om de grootmeesters van de dark electro weer de tent in te lokken. Daar was overigens niet veel overtuigingskracht voor nodig, want de band heeft er maar wat zin in om hits als ‘See You In Hell’, ‘Hellraiser’ en ‘Bind, Torture, Kill’ op hun Nederlandse fans af te vuren.</p>
</div>
<h2><a href="https://www.facebook.com/mnlmln"><i class="fa fa-facebook-official"></i> Manu le Malin (Electronic stage)</a></h2>
<p>Als het om hardcore gaat is Manu Le Malin dé cultnaam. Zijn voorliefde voor darkcore en industrial hardcore straalt van hem af. Waar veel dj’s bekend zijn van hun eigen muziek, is Manu Le Malin vooral geliefd om zijn heersende dj-sets. Zijn shows zijn als een duister verhaal dat je steeds verder het zompige moeras intrekt. De muziek kruipt onder je huid en grijpt je bij de keel. Dat maakt sets van Manu Le Malin een beleving. Hoe hem dat elke keer lukt blijft een ongrijpbaar gegeven. Wanneer de schemering valt over het Zuiderpark staat Manu op de Electronic Stage. Zweep d’r over en knallen!</p>
</div>
</div>
</div>
</div>
<h2><a href="https://www.facebook.com/DeformerMusic/" target="_blank" rel="noopener"><i class="fa fa-facebook-official"></i> Deformer (Electronic stage)</a></h2>
<p>Rotterdamse underground connaisseur, oprichter van Redrum Recordz, maker van bekroonde documentaires en ontwerper van in het oog springende platenhoezen; Mike Redman heeft naam gemaakt binnen verschillende muziekgenres, van hardcore hiphop tot gabber, maar is het meest bekend van zijn grensverleggende project Deformer waarmee hij al ruim 25 jaar internationaal optreedt en samenwerkingen aanging met verschillende beroemde artiesten. Wat veel mensen misschien niet weten is dat Redman oorspronkelijk als metaldrummer zijn carrière begon en sinds de jaren 80 een gepassioneerd metalhead is. In 2017 ging tijdens Deformer het dak er nog af bij Baroeg Open Air en dat gaat dit jaar zéker weer gebeuren.</p>
<h2><a href="https://www.facebook.com/dekraaien" target="_blank" rel="noopener"><i class="fa fa-facebook-official"></i> De Kraaien (Electronic stage)</a></h2>
<p>Duister, gevaarlijk, uniek, hard, recht door zee en dit alles met een knipoog. Bernd Gansebev en zijn crew verrassen je wederom met splinternieuwe, keiharde maar uber frisse tracks aankomend seizoen. Harde beats en natuurlijk eigenwijze rauwe Haags teksten behoren tot de vaste ingrediënten van de urban underground formatie maar nu gaan ze net een stapje verder de diepte in. Met de hits ‘Ik vind Je Lekker” en “Pechvogel” zette De Kraaien zich op de kaart . Nu is het tijd om ook een andere kant van De Kraaien te ervaren. Zo wordt het plaatje compleet. Rookbommen, insane visuals, live musici, artist features, strippers of paaldanseressen. Het blijft elke show nog steeds een verrassing wat ze meebrengen. Maar één ding is zeker, de unieke show garandeert chaos van een hoog niveau en stilstaan is geen optie. Zet je schrap en laat je meesleuren door het nieuwe geluid van De Kraaien.</p>
<h2><a href="https://www.facebook.com/TheSweetReleaseOfDeath" target="_blank" rel="noopener noreferrer"><i class="fa fa-facebook-official"></i> The Sweet Release Of Death (Talent Stage, Popunie Live)</a></h2>
<p>Een knalgezellige bandnaam is het allerminst, maar The Sweet Release Of Death geeft wel je gemoed een boost met hun zelfverklaarde ’no gaze noise pop’. In 2019 verscheen de alom bejubelde EP ‘The Blissful Joy Of Living’, al moet die titel met een scheepslading zoutkorrels genomen worden. Deze indietriade is immers niet vies van wat wrang sarcasme. Met de Havenstad als thuisbasis transformeren ze hun geluidsomgeving in een lekker gruizig Gotherdam terwijl gitaaruitbarstingen je onbarmhartig om de oren gieren. De vaak fel bezwerende vocalen van bassist Alicia Breton Ferrer slepen je verder mee de diepte in, waar dynamiek en nihilisme hand in hand gaan.</p>
</div>
<h2><a href="https://www.facebook.com/nephylim.band" target="_blank" rel="noopener"><i class="fa fa-facebook-official"></i> Nephylim (Talent Stage)</a></h2>
<p>Zoals altijd is een van de prijzen voor de winnaar van de Wacken Open Air Metal Battle een plek op de BOA Talent Stage. En dat het dit keer Nephylim is geworden is eigenlijk best een mooi verhaal. Vlak voor de lockdown in 2020 won de melodieuze death metalband uit Brabant de Veldslag West in Baroeg en daarmee een finaleplek. Maar die finale ging niet door. In 2022 bleek dat er in de provincie Drenthe geen inschrijvingen waren. De organisatie vroeg Nephylim Drenthe te vertegenwoordigen. Dat heeft dus goed uitgepakt, want de band uit Den Bosch ging met de winst aan de haal. Terecht trouwens!</p>
<h2><a href="https://www.facebook.com/NerothBand/" target="_blank" rel="noopener"><i class="fa fa-facebook-official"></i> Neroth (Talent Stage)</a></h2>
<p>Op de Talent Stage zien we de winnaar van de Battle 4 BOA terug. Deze wedstrijd is door Baroeg zelf in het leven geroepen. Eerder dit jaar won het Eindhovense Neroth deze wedstrijd volgens de deskundige jury. Het viertal uit Eindhoven is een exponent van de Metal Factory in de lichtstad. Neroth valt op door de combinatie van black metal met klassiek geschoolde vrouwenzang. De eerste EP ‘Nocturnal Woods’ verscheen in juni en Neroth staat te trappelen om jou te overtuigen met hun geweldige muziek.</p>
<h2><a href="https://www.facebook.com/SubRockers" target="_blank" rel="noopener"><i class="fa fa-facebook-official"></i> SubRockers (Puppi&#8217;s Plee Sessies)</a></h2>
<p>Leden van I-Reject, Antidote en Disturbance doken met een paar kratten bier de garage in en kwamen eruit met een brouwsel van punkrock &amp;amp; roll, seventies glam en pubrock: SubRockers. Dat rockt als een malle uiteraard, maar let wel op dat Rubberen Robbie je niet omver kegelt.</p>
<h2><a href="https://www.facebook.com/NerothBand/"><i class="fa fa-facebook-official"></i> Kalaallit Nunaat (Puppi&#8217;s Plee Sessies)</a></h2>
<p>Een van de beste jaren 20-aanwinsten van de Rotterdamse scene is tijdens covid alleen maar beter geworden. Kalaallit Nunaatrijgt de noiserock en postpunk aan elkaar alsof ze de orkestbak van de apocalyps in de fik steken.</p>
<h2><a href="https://www.facebook.com/MenacerHC" target="_blank" rel="noopener"><i class="fa fa-facebook-official"></i> Menacer (Puppi&#8217;s Plee Sessies)</a></h2>
<p>Menacer is de onbetwiste winnaar van de Battle 4 BOA, dankzij een uitgekiende aanpak van loodzware metallic hardcore met breakdowns die alles en iedereen platwalsen. In het het hele Zuiderpark schudt het mos los door de mosh.</p>
<h2><a href="https://www.facebook.com/mayleaftheband" target="_blank" rel="noopener"><i class="fa fa-facebook-official"></i> Mayleaf (Puppi&#8217;s Plee Sessies)</a></h2>
<p>Weezer meets Nirvana met een vrouw op vocalen. Tenminste, dat zegt Mayleaf zelf. De jaren 90 druipen er zeker vanaf, al is ook de geest van King Gizzard en zelfs Turnstile hier en daar te ontwaren. Hoe dan ook, goede songs maken kunnen ze sowieso.</p>
<h2><a href="https://www.facebook.com/Sterf.official" target="_blank" rel="noopener"><i class="fa fa-facebook-official"></i> Sterf (Puppi&#8217;s Plee Sessies)</a></h2>
<p>Vaak schijnt de zon op BOA en dat gaat niet bepaald samen met verpletterende black metal. Kijk dus niet vreemd op als tijdens Sterf opeens bliksemschichten oplichten en donder wordt gehoord, zoals deathstars Morbid Angel dat in 1991 al eens afdwongen op Dynamo Open Air.</p>
<h2><a href="https://www.facebook.com/thrasherprspct" target="_blank" rel="noopener"><i class="fa fa-facebook-official"></i> Thrasher (Stroomstoot )</a></h2>
<p>Thrasher is de man achter PRSPCT. Het label, de feesten de agency, de invloed van PRSPCT op de Nederlandse DnB en hardcore-scene is niet te overschatten. Daar zijn we als Rotterdammers extra trots op. Mocht je nou nog niet zo goed op de hoogte zijn van je PRSPCT-feitjes, kan je bij de Stroomstoot Stage even een opfriscursus halen. Thrasher gaat namelijk een PRSPCT History-set draaien. Van de tijd dat DnB nog rollend was tot nu. Verwacht drum’n’bass, hardcore, crossbreed en breakcore. Zorg dat je erbij bent, dit zou zo maar de hardste set van BOA kunnen zijn.</p>
<h2><a href="https://www.facebook.com/stefanzmkofficial" target="_blank" rel="noopener"><i class="fa fa-facebook-official"></i> Stefan ZMK (Stroomstoot)</a></h2>
<p>Stefan ZMK is een heuse draaitafeltovenaar als het gaat om acid, tekno, hardtek, hardcore, breakbeats, industrial, techno en rave. Maar dat gaat verder dan mixen; het wordt nieuwe muziek op zichzelf. Daarbij merk je dat hij echt toegewijd met alternatieve elektronische muziek bezig is. Dat leidt tot een underground platenselectie die je bij anderen niet hoort. Daarmee maakt Stephan zich populair bij de doorgewinterde party-bezoeker. Hij is niet voor niks de meest geboekte dj van de Nederlandse free-partyscene.</p>
<h2><a href="https://www.facebook.com/Junglefevernc/" target="_blank" rel="noopener"><i class="fa fa-facebook-official"></i> Junglefever (Stroomstoot)</a></h2>
<p>Nick alias Junglefever produceert en draait vooral jungle en ragga. Het fijne van die stijlen is dat het opzwepend is maar tegelijk laid-back en toegankelijk. Eigenlijk de perfecte muziek voor een namiddag op een festival. Bij een klein podium, biertje in de hand, beetje meedijnen op de lekkerste dubs. Met sets van Junglefever is het wel altijd opletten; je begint rustig een beetje mee te knikken, maar aan het einde sta je toch los te gaan.</p>
<h2><a href="https://www.facebook.com/djshivanki" target="_blank" rel="noopener"><i class="fa fa-facebook-official"></i> Shivanki (Stroomstoot)</a></h2>
<p><span style="font-weight: 400;">In Baroeg hebben we jaren psytrance-feesten georganiseerd. Het wordt dan ook de hoogste tijd om ook eens op BOA van psychedelische trance te genieten. De Stroomstoot is daar de perfecte locatie voor. Met</span> Shivanki hebben we niet de minste binnengehaald. Haar mixen op YouTube hebben duizenden views en ze heeft al gedraaid op psytrance-feesten en -festivals als Psy-Fi, Trance Orient Express en het Solstice Festival op Ruigoord.</p>
<h2><a href="https://www.facebook.com/Venderstrooik" target="_blank" rel="noopener"><i class="fa fa-facebook-official"></i> Venderstrooik (Stroomstoot)</a></h2>
<p>Het collectief Venderstrooik werd opgericht in 2005, bewapend met duistere electro zoeken zij de frontlinie op in de eeuwig woedende oorlog die zich afspeelt binnen hun eigen brein. Na hun album ‘Crustacean’ en de EP ‘BAR04’ op Rotterdamse platenlabels Electronic Emergencies en Bar Records kwam begin vorig jaar de EP ‘Children Of Dracula’ uit op hun eigen platenlabel, Onrijn Records. Kruitdampen vullen de schone lucht en de schoenen worden strakker aangetrokken: Venderstrooik is klaar om hun elektronische geweld op de Stroomstoot Stage los te laten.</p>
<h2><a href="https://www.facebook.com/schwierigefranz" target="_blank" rel="noopener"><i class="fa fa-facebook-official"></i> Schwierige Franz (Stroomstoot)</a></h2>
<p>Schwierige Franz maakt opzwepende, dansbare, elektronische muziek met EBM- en postpunk-invloeden, laat dat nou effe goed op onze Stroomstoot Stage passen! Franz zelf doet niet zo moeilijk over de stempel die er op zijn muziek gedrukt wordt, als het maar rockt en als jij maar danst!</p>
<h2><a href="https://www.facebook.com/raderkraft"><i class="fa fa-facebook-official"></i> Raderkraft (Stroomstoot)</a></h2>
<p>Raderkraft heeft de primeur om de allereerste act te zijn op onze Stroomstoot Stage. Dat wordt al vroeg in de middag je (dans)schoenen verslijten want deze act staat garant voor melodieuze, dansbare en vinnige synth-melodieën. Het nummer ‘De Witte Streep’ heb je ongetwijfeld al eens voorbij horen komen en als je denkt dat je het niet kent, laat YouTube je dan verrassen.</p>
<div class="post-content">
<div class="su-button-center"><a href="https://www.facebook.com/events/504144590142837/" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-facebook-square" style="font-size:20px;color:#FFFFFF"></i> Facebook Event</span></a></div>
<div class="su-button-center"><a href="https://www.baroegopenair.nl/" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-BOA website" style="font-size:20px;color:#FFFFFF"></i> Officiële BOA website</span></a></div>
<div class="su-button-center"><a href="https://boa.stager.nl/web/tickets/373339" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-ticket" style="font-size:20px;color:#FFFFFF"></i> Tickets</span></a></div>
<div class="su-button-center"><a href="https://baroeg.nl/wp-content/uploads/2022/09/kraaien_flyer.png" class="su-button su-button-style-default .su_butt su-button-wide" style="color:#FFFFFF;background-color:#121212;border-color:#0f0f0f;border-radius:5px;-moz-border-radius:5px;-webkit-border-radius:5px" target="_self"><span style="color:#FFFFFF;padding:8px 26px;font-size:20px;line-height:30px;border-color:#5a5a5a;border-radius:5px;-moz-border-radius:5px;-webkit-border-radius:5px;text-shadow:none;-moz-text-shadow:none;-webkit-text-shadow:none"><i class="sui sui-download" style="font-size:20px;color:#FFFFFF"></i> Flyer </span></a></div>
<div class="su-youtube su-u-responsive-media-yes"><iframe width="600" height="400" src="https://www.youtube.com/embed/PyAYkeBflPY?" frameborder="0" allowfullscreen allow="autoplay; encrypted-media; picture-in-picture" title=""></iframe></div>
<div class="su-youtube su-u-responsive-media-yes"><iframe width="600" height="400" src="https://www.youtube.com/embed/JCy39O_1kqU?" frameborder="0" allowfullscreen allow="autoplay; encrypted-media; picture-in-picture" title=""></iframe></div>
<p><em>Reeds gekochte kaarten (BOA 2020 en 2021) blijven geldig voor de nieuwe datum.</em></p>
</div>
