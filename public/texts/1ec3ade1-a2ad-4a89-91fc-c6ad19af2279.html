
                    <p><strong>Melodic hardcore powerhouse Counterparts komt terug naar Patronaat! En dat op de dag van de release van het gloednieuwe album ‘A Eulogy Of Those Still Here.</strong><strong> Op deze nieuwe plaat, geproduceerd door Will Putney (Knocked Loose, Every Time I Die, Vein.fm), heeft de band ieder element van hun geluid op zijn scherpst geslepen.&nbsp;</strong></p>
<p>Rouwen om het verlies van mensen die nog leven, gedag zeggen tegen iets dat nog niet weg is. De teksten van frontman Brendan Murphy snijden tot in de kern, zoals op het onheilspellende titelnummer van het album, waar hij direct zijn angsten voor dreigend verlies aanpakt. Met 15 jaar al onder hun riem, kon hij ook niet stoppen met bedenken dat er ooit een dag zou kunnen komen waarop de bron van zijn inspiratie op zou drogen. Daarom heeft hij het nieuwe album geschreven alsof het de laatste is, zodat hij iets zou maken waarvan hij weet dat hij er tevreden mee gaat zijn als het ook echt zo is.</p>
<p>Counterparts is sinds jaar en dag een graag geziene gast in Patronaat na eerder shows hier met onder andere Expire en Being As An Ocean. Een sympathieke band die dankzij de bevlogen shows keer op keer de tent afbreekt, gevuld met moderne hardcore klassiekers als ‘The Disconnect’, ‘Wings of Nightmares’&nbsp; en ‘Bouquet’. Dat zal tijdens deze speciale intieme show niet anders zijn.</p>
<p><em>Extra informatie<br>
</em>Kaartkopers ontvangen twee dagen voor show een informatiemail met daarin alle relevante bezoekersinformatie.</p>

        
                    <br>
            <a href="https://counterparts905.com/" target="_blank" rel="noopener">Bezoek de website</a>
            