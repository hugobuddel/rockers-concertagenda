
				
				<p class="intro"><strong>Maak je op voor dit bijzondere dubbelconcert van Temple Fang en The Irrational Library. Liefhebbers van The Grateful Dead, Motorpsycho, Hendrix en Coltrane willen de psychedelische rocksensatie Temple Fang niet missen en The Irrational Library prikkelt alle zintuigen met hun ‘We… are Doomed’ concept.</strong></p><p>De Amsterdamse band, met ex-Death Alley leden Dennis Duijnhouwer en Jevin de Groot, heeft een enorme live reputatie met gedenkwaardige shows op o.a. Roadburn, Paaspop, Fortarock, Into The Void, Desertfest en Sonic Whip. Na het debuutalbum ‘Live at Merleyn’ uit 2020 en het album ‘Fang Temple’ uit 2021 wordt er inmiddels aan een derde album gewerkt. Verwacht langgerekte 70’s prog- en spacerocknummers, maar je zult ook verrast worden… want: ‘<em>Temple Fang is an ever changing beast</em>‘!</p>
<p>‘We… are Doomed’ is een cross-over project dat politieke statements verpakt in visuals, designs, cartoons, spoken word en muziek. Deze zogenaamde ‘Pragmatic Propaganda’ is een wisselwerking tussen het grafische werk van TRIK’s en de teksten van frontman Joshua Baumgarten.<br>
<em>Cartoon activism meets spokensoulpunkrock’n’roll!</em></p><em>
</em><p><em><strong>*Poppodium Duycker is sinds 21 november 2021 cashless en verkoopt sindsdien ook geen munten meer. De mogelijkheid om de oranje/gele munten alsnog in te leveren bestaat tot 1 januari 2023. Dit kan tijdens shows in Poppodium Duycker of in Duyckercafé.</strong><br>
</em></p>

			