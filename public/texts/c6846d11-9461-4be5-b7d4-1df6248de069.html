 <p><strong>Komt dat zien, komt dat zien: twee tributes aan legendes voor de prijs van één! Eenmaal, andermaal…verkocht! aan de persoon met het zwarte bandshirt. Chop Suey, ‘s werelds grootste System of a Down tribute band, en Machine Head UK, een energieke Machine Head tribute band (je verwacht het niet!), bundelen hun krachten om een harde, héél harde show te brengen naar onze Grote Zaal.</strong></p> <p><strong>CHOP SUEY</strong><br>Voor wie niet bekend is met System of a Down, een snelle schets: de Armeens-Amerikaanse heavy-metal band veroverde eind jaren 90 de wereld met hun maatschappijkritische teksten, excentrieke bandleden en energieke sound. De band brak officieel door in 2001 bij het grote publiek na de release van hun tweede album ‘Toxicity’, waarop ook de single ‘Chop Suey’ is te horen. En laat dat nou precies de naam zijn van ‘s werelds bekendste System of a Down tribute band!&nbsp;</p> <p>Chop Suey wil én zal het stigma rond tributebands verslaan. Na vorig jaar een uiterst succesvolle reeks shows te hebben gespeeld, pakt de band het dit jaar nog grootser aan met twee grootschalige tours op de planning. De bandleden, allemaal deel van andere metalbands, delen hun liefde voor System of a Down. De all-star System of a Down tribute band bestaat uit leden van DragonForce, Breed 77 en Anti-Nowhere League met charismatische vocals van Martin Jackson van de band Confyde. Deze energieke mengelmoes gaat tijdens de show langs de eb en vloed van de muziek van System of a Down, en dat zónder hun eigen persoonlijkheid te verliezen.</p> <p><strong>MACHINE HEAD UK</strong><br>Machine Head vergaarde naamsbekendheid aan het begin van de jaren 90. De agressieve muzikaliteit van de band maakte ze al snel een van de pioniers van de nieuwe golf van Amerikaanse heavy metal. De band is nog up en running en heeft inmiddels al tien veelzijdige albums uitgebracht. Genoeg inspiratie voor een tribute act dus en daar komt ‘Machine Head UK’ headbangend om de hoek kijken! Terugkerend na een onderbreking van zes jaar, zal de tribute band een verpletterende mix neerzetten van echte Machine head-hits en meer obscure songs, voornamelijk gefocust op de iconische jaren 90 en 00’s van de band. Met de stem van Rich O'Donnell (bekend van Karybdis) grommend door de microfoon kun je je klaar maken voor een flinke portie lawaai.&nbsp;</p> <p><em>Zaal: Grote Zaal | Type: Staconcert | Garderobe gratis</em></p>
 
    <section class='long-html__music-videos'>
      <div class='iframe-wrapper-16-9'><iframe title="Chop Suey - UK Tribute to SOAD live" width="1778" height="1000" src="https://www.youtube.com/embed/fCrU928iqLM?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div>
    </section>
  