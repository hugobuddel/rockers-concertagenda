<p>De meeste mensen zullen <a href="http://www.facebook.com/BUSHOfficial/?__tn__=%2Cd%2CP-R&amp;eid=ARC9fOTqi6dSZxjHbxWwKzNTamrlJL1gJ0OGl86E4S7kgeRC1AjQ69Q56FUY-hWXpAmhe-vvZadqdudf" target="_blank" style="background-color: rgb(255, 255, 255);">Bush</a> nog kennen als een van de meest populaire grungebands van de jaren 90. Onder leiding van de charismatische zanger/gitarist Gavin Rossdale putte de Engelse band inspiratie uit de grunge uit Seattle die toen populair was en gaf daar een Britse twist aan. In die periode wisten ze zich te bewijzen als meer dan een eendagsvlieg en bracht de band meerdere grote hits voort waaronder <em>'Glycerine'</em>,<em> 'Comedown'</em> en <em>'Letting The Cables Sleep'</em>. Het album <em>'Sixteen Stone' </em>is zonder twijfel één van de beste platen uit '94. Na een korte break kwam Bush in 2011 weer bij elkaar en bracht de band in de afgelopen jaren nog meerdere albums uit. Vanavond staan ze in de Main om ons te trakteren op nieuw materiaal, maar natuurlijk ook om een reisje terug te maken naar die mid-90's!</p>
<p>In tegenstelling tot eerdere berichtgeving komt Dirty Honey niet mee. Er wordt gezocht naar een nieuwe support.</p>
<p></p>