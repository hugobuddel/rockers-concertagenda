<p></p>
<p>013 x The Cat's Back presenteren: Cat's Cult! Elke tweede woensdag van de maand organiseren we een punk/garage avond met opkomende Nederlandse bands. Deze shows vinden plaats in The Cat's Back en de toegang is.. gratis! Zet jezelf neer op het terras en geniet van meest gruizige herrie in de deuropening van de Cat's. </p>
<p><em>All the way</em> from Horst, Limburg heeft <strong>Andy &amp; the Antichrist</strong> een hele hoop singles en een ietwat uit de hand gelopen EP de wereld ingesmete, in de hoop dat het bij de muziekliefhebber blijft plakken. Met de lekkerste ritmesectie van Nederland (zelf uitgeroepen) wil dit orkest hun muziek - ergens tussen garage, indie en punk- met de rest van de wereld delen.</p>
<p><strong>Marathon</strong> moet net als deelnemers van de hardloopwedstrijd regelmatig van de blaren bekomen. Blaren die ontstaan door spel vol overgave, maar ook symbool staan voor de blaren waar hun generatie steeds vaker op moet zitten. Met een explosieve mix van shoegaze en postpunk uit Marathon hun frustratie over de steeds groter wordende tweedeling in de maatschappij.</p>
<p></p>