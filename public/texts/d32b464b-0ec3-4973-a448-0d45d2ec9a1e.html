 <p><strong>De Nederlandse zangeres Floor Jansen geeft op vrijdag 8 december 2023 een concert in AFAS Live in Amsterdam. Na meerdere uitverkochte clubshows in het voorjaar, sluit ze het jaar af tijdens haar grootste soloconcert tot nu toe. De verkoop van dit concert verloopt via Ticketmaster.</strong><br> <br> De metalfans wisten het al langer: Floor Jansen is één van de allerbeste zangeressen van Nederland. Sinds haar verschijning bij De Beste Zangers kunnen ook de niet-metalfans zeggen dat dat absoluut het geval is. Ze heeft een imposant oeuvre opgebouwd: van haar eerdere bands ReVamp en After Forever tot haar huidige band Nightwish, waarmee ze over de hele wereld stadions uitverkoopt. Floor is de meest succesvolle Nederlandse zangeres in het buitenland en werkte met talloze grote namen in het metalgenre, waaronder Sabaton en Ayreon.<br> <br> Het was even schrikken voor de conservatieve metalfan toen Floor aankondigde mee te doen aan De Beste Zangers. Maar ze liet in het TV-programma haar veelzijdigheid nog maar eens zien. Van popballads tot opera en van Nederlandstalig tot Latin: Floor kan het allemaal. En eindelijk krijgt ze ook in Nederland de erkenning die ze verdient.<br><br> Eind 2022 stond ze samen met Nightwish twee dagen achter elkaar in een rap uitverkochte Ziggo Dome. Aankomend jaar staan er meerdere vroegtijdig uitverkochte soloconcerten op de planning. De eerder geplande AFAS concerten uit 2020 konden eerder niet doorgaan in verband met de coronamaatregelen.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg"></a></p>
<p><strong>Restaurant First</strong><br>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p> 