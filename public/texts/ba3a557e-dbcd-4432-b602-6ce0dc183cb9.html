<div class="layout layout--is-text"><p><strong>Hammondspeler Nico Brandsen en drummer Ton Dijkman zijn twee van Nederlands beste muzikanten. Een ontmoeting met zangeres Mell bleek de opmaat tot een <em>match made in heaven</em>. Mell &amp; Vintage Future was geboren, een trio dat de podia onveilig maakt met rootsy rhythm-‘n-blues en swingende soul.&nbsp;&nbsp;</strong></p><p>En dat doen ze zeker niet onverdienstelijk waardoor ze afgelopen voorjaar als voorprogramma werden gevraagd door niemand minder dan Elton John. Na het succes van het eerste album en de opvolger <em>Roots &amp; Romance</em> speelde de groep zich internationaal in de kijker met hun uitvoering van Lou Reeds <em>Perfect Day. </em>Het nummer was te horen in de soundtrack van <em>In Between</em>, een sciencefiction-drama&nbsp; dat te zien is op Netflix. Tijdens <em>Roots &amp; Romance 2 </em>laat het trio eigen songs horen en nummers die hen inspireren. Denk aan Booker T. &amp; the M.G.’s met een snufje Adele en Janis Joplin.</p></div><div class="layout layout--is-video layout--is-wide layout--has-margin"><div class="layout__media" data-consent="marketing" data-video-embed="https://www.youtube.com/embed/yXy_575tYEE?feature=oembed" data-video-thumbnail="https://img.youtube.com/vi/yXy_575tYEE/maxresdefault.jpg"><div class="layout__media__consent"><span>Je cookie instellingen blokkeren deze video.</span><span><a href="#" class="cookie__trigger">Accepteer marketing cookies</a> om de video in te laden.</span></div></div></div><div class="layout layout--is-info"><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://www.mellvintagefuture.nl/" class="layout__info__link" target="_blank">Website Mell &amp; Vintage Future</a></div><div class="layout__info layout--is-text"><svg class="layout__icon" aria-hidden="true"><use xlink:href="#info"></use></svg><span class="layout__info__text">Alleen vrije zitplaatsen beschikbaar</span></div></div>