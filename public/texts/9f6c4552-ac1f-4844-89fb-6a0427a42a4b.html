
					<p><strong>Op 4 maart 2023 staat Father John Misty in AFAS Live te Amsterdam. De indie rock singer-songwriter, ook bekend als drummer van Fleet Foxes, had zijn solo debuut in 2004 waarna hij welgeteld 10 studio albums uitbracht. Op 8 april komt zijn nieuwste album Chloe And The Next 20th Century uit en zijn tevens ook tickets voor deze onmisbare show verkrijgbaar vanaf 10:00 uur via <a href="http://www.fatherjohnmistylive.nl/">www.fatherjohnmistylive.nl</a>.</strong><br> <br><strong>Father John Misty</strong><br>Father John Misty, geboren als Joshua Tillman, droomde van jongs af aan al van een carrière als performer. Door zijn streng christelijke opvoeding en het daardoor geldende verbod op seculiere muziek in het huishouden, vertaalde hij deze droombaan in een ambitie om pastoor te worden gezien dit het dichtst in de buurt kwam van optreden. Pas op zeventienjarige leeftijd mocht Tillman voorzichtig naar commerciële muziek luisteren, mits dit “spirituele thema’s” omvatte. De ontdekking van albums als Slow Train Coming van Bob Dylan veranderde zijn leven compleet en vormden later de basis voor zijn huidige repertoire. <br>In 2006 bracht Tillman zijn eerste solo album Minor Works uit onder het independent label Fargo Records. In datzelfde jaar bracht hij tevens de albums I Will Return en Long May You Run uit. Met de release van zijn vierde album Cancer and Delirium in 2007 markeerde de singer-songwriter definitief zijn succes door de indrukwekkende prestatie van het schrijven en uitbrengen van zo veel origineel materiaal in een tijdsbestek van amper twee jaar. Naast zijn succesvolle solo act, sloot Tillman zich als drummer aan bij de Amerikaanse indie folk band Fleet Foxes. In 2012 veranderde hij zijn artiestennaam van J. Tillman naar Father John Misty, een knipoog naar zijn religieuze opvoeding, en wist hij definitief door te breken bij het grote publiek.<br> <strong><br>Chloe And The Next 20th Century</strong> <br>Op 8 april 2022 brengt Father John Misty zijn vijfde studio album Chloë and the Next 20th Century uit. Met het album komt de muzikant voor het eerst sinds de release van zijn voorgaande album God’s Favorite Customer (2018), een van zijn meest ingetogen albums tot dusver, met nieuw werk naar buiten. Het album is gedurende de pandemie, tussen augustus en december 2020, opgenomen en wordt gekenmerkt door nummers als ‘Funny Girl’ en ‘Goodbye Mr. Blue’ en de (deels) gelijknamige track ‘The Next 20th Century’ waarmee de singer-songwriter op melancholische wijze het idee verkent dat de geschiedenis zich telkens herhaalt. Na het eerdere werk van Father John Misty belooft ook dit album veel goeds en zal ten gehore worden gebracht tijdens zijn veelbelovende show in AFAS Live.</p>
<p><img src="https://www.afaslive.nl/files/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; cursor: pointer;"></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>
				