
					<p><strong>Luke Combs, de grootste countryster van dit moment, gaat op wereldtournee. De Amerikaan staat in de AFAS Live in Amsterdam op zaterdag 7 oktober 2023. De ticketverkoop start op 16 september om 09.00 uur via <a href="https://www.ticketmaster.nl/event/284743">www.ticketmaster.nl</a>.</strong></p>
<p>Met zijn 32 jaar is hij een van de jongere countrysterren van dit moment, maar met zijn staat van dienst zou je zeggen dat we te maken hebben met een veteraan. De in Asheville geboren Combs heeft drie regelrechte hitalbums onder zijn riem, waarvan laatste wapenfeit 'Growin’ Up’ eerder dit jaar verscheen en direct debuteerde op nummer 1 in de Billboard Top Country Albums-lijst.</p>
<p>Het is loon na hard werken voor Combs die met zijn debuutalbum 'This One’s For You’ vier keer platina behaalde en dat ook nog eens drie keer deed met opvolger 'What You See Is What You Get’ uit 2019. Hij mag dan ook met recht een van de grootste countrysterren worden genoemd en het gerenommeerde The New York Times roemt hem dan ook als 'de meest veelbelovende en invloedrijke countryster van de afgelopen vijf jaar’. Met countryhoofdstad Nashville als nieuwe woonplaats schrijft de lokale krant daar ook dat Luke Combs een van de 'krachtigste stemmen heeft uit de country-scene’ en dat hij de grootste hitmachine uit Nashville is van deze eeuw.</p>
<p>Dat is geen overdrijving: Combs won diverse prijzen bij zowel de Country Music Awards Association en de Academy of Country Music Awards en heeft maar liefst dertien (!) singles achter elkaar uitgebracht die allemaal op nummer één zijn beland in de Billboard Country Airplay. Dat zijn muziek ook aantrekkingskracht heeft buiten de Verenigde Staten, bewijst de grote wereldtournee die hij in 2023 start en op zaterdag 7 oktober 2023 hem naar AFAS Live brengt. Een show die iedereen die country een warm hart toedraagt niet wil missen.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; cursor: pointer;"></a></p>
<p><strong>Restaurant First</strong><br>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>
				