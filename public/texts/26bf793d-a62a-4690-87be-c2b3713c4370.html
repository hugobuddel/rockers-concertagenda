
                <div class="island island-light is-pulled-up">
                    <div class="wysiwyg" property="description">
                        
                                                            <p><strong>De Frisse terug naar de Effenaar met zijn homecoming show!</strong></p>
                            
                            <p>In 2008 speelde <strong>Fresku</strong> zichzelf in de kijker met de release van het nummer 'Brief aan Kees', een muzikale sollicitatiebrief gericht aan platenbaas Kees de Koning van Top Notch. Sinds de komst van zijn titelloze debuutalbum (2010) is de diepzinnige rapper/acteur/cabaretier dan ook onmisbaar in de Nederlandse hiphopscene. In de tussentijd bracht Fresku nog een aantal meesterwerken uit waaronder 'Maskerade' (2012), 'Nooit Meer Terug' (2015), 'Juice' (2017) en 'In Het Diepe' (2020).  </p>
<p>In 2021 schreef Fresku een nieuw hoofdstuk met 'In De Lucht Deel 1', een tweedelig album waarvan het vervolg in 2022 verschijnt én tevens de eerste onafhankelijke release onder zijn eigen label Baranka Music. Fresku was dit jaar verkozen tot Ambassadeur van de Vrijheid, speelde de hoofdrol in tv-serie Woensel West en wordt gezien als dé trots van hiphop in Eindhoven. Dit laatste bewees de beste man onlangs nog tijdens zijn uitverkochte show in de Effenaar.  </p><p><strong>Support: Het Hiphop Journaal</strong><br>Het Hiphop Journaal staat garant voor de beste hiphop des vaderlands uit het heden, verleden en de toekomst. De Manager, Johannes IV en Bowie hebben gezamenlijk meer dan 500 shows achter hun naam staan (o.a. De Jeugd van Tegenwoordig, Zwangere Guy, Hef, Joost &amp; Ares) en bundelen hun krachten en hiphop-expertise in dit unieke clubconcept. Deze avond zal Bowie ons blessen met de beste tunes. Je kan hem kennen als muziekjournalist (NRC en Hiphop In Je Smoel), de geestelijk vader van hiphopfeest 'All … Everything' en tekstschrijver voor zijn eigen Nuthin' Left Media.  </p>

                                            </div>
                </div>
            