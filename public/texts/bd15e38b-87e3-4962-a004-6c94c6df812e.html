
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p>Op zondag 2 oktober komt <strong>Hypocrisy</strong> naar Dynamo tijdens hun Worship tour! <strong>The Agonist</strong>, <strong>Septicflesh</strong> en <strong>Horizon Ignited</strong> verzorgen het voorprogramma op deze bomvolle avond!</p>
<h5>Hypocrisy</h5>
<p>Zweedse death metal band <strong>Hypocrisy </strong>is eindelijk terug met nieuwe muziek! In 2021 kwam het langverwachte album “Worship” uit. De band bestaat ondertussen al ruim dertig jaar en heeft ook al twaalf albums onder de riem. De heren staan bekend om hun melodische riffs en geweldige drum fills in combinatie met obscure songteksten.<br>
<a href="https://hypocrisyband.com/">Hypocrisyband.com</a></p>
<h5>The Agonist</h5>
<p>The Agonist bouwt al bijna vijftien jaar aan de weg en bracht in 2019 hun zesde album “Orphans”. De melodische death metal band uit Canada veroverde met dit album de wereld en werden zelfs genomineerd voor een Juno. In 2021 volgde de band dit album op met de EP “Days Before the World Wept”.<br>
<a href="https://www.facebook.com/TheAgonistOfficial">Facebook.com/TheAgonistOfficial</a></p>
<h5>Septicflesh</h5>
<p>Tien albums en maar liefst dertig jaar aan ervaring, maar Septicflesh is niet weg te krijgen uit de metal wereld! Ondertussen is de Griekse band aan het voorbereiden op de release van hun 11e album “Modern Primitive” dat op 20 mei uitkomt via Nuclear Blast Records!<br>
<a href="https://www.facebook.com/septicfleshband">Facebook.com/septicfleshband</a></p>
<h5>Horizon Ignited</h5>
<p>In 2017 werd Horizon Ignited gevormd door Johannes Mäkinen en Vili Vottonen en twee jaar later kwam het debut album “After the Storm” uit. De band combineert de diversiteit van melodische death metal met metalcore elementen in hun muziek. Sinds de release van hun debuut heeft de band niet stilgezeten, want op 1 juli komt het tweede album “Towards The Dying Lands” uit via Nuclear Blast Records.</p>
<h6>Info</h6>
<p>Tickets zijn direct verkrijgbaar voor € 30,00 inclusief servicekosten. Kaarten aan de deur zijn verkrijgbaar voor € 30,00.</p>
					