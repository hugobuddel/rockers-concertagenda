<p><strong>Het uit Seattle afkomstige powertrio Helms Alee is een van de onontdekte pareltjes uit de stal van het toonaangevende label Sargent House (Brutus, Chelsea Wolfe, Deafheaven en David Eugene Edwards). Na shows op Roadburn 2015 en 2022 komt de band voor hun allereerste clubshow naar Patronaat toe!</strong></p>
<p>De leden van Helms Alee – gitarist Brian Verellen, bassist Dana James en drummer Hozoji Matheson-Margullis – hebben een unieke chemie die resulteert in overdonderde sludge met pakkende riffs en schitterende melodieën. Wat dat betreft is het echt een band voor fans van Red Fang, Baroness en Mastodon.</p>
<p>Vorig jaar april brachten ze alweer hun zesde album uit, ‘Keep This Be The Way’, in haar geheel uitgevoerd op Roadburn. Een topplaat waarover The Sleeping Shaman schrijft: <em>“Nestled warmly into the sludgy, noise-rock genre, Helms Alee are so much more than where those categories confine them to. Elements of grunge and shoegaze can be heard, as well as passages of post-hardcore goodness.”&nbsp;</em></p>
<p><strong>Extra informatie</strong><br>
Kaartkopers ontvangen twee dagen voor show een mail met daarin alle relevantie bezoekersinformatie.</p> <br> <a href="https://www.helmsalee.net" target="_blank" rel="noopener">Bezoek de website</a>