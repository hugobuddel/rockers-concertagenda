
                <div class="island island-light is-pulled-up">
                    <div class="wysiwyg" property="description">
                        
                                                            <p><strong>3FM Talents terug met contrasterende mix van britpop en surfrock.</strong></p>
                            
                            <p>Het Groningse gezelschap van <strong>The Vices</strong> lijkt haast niet te stoppen. Hun eerste eigen tour verkocht helemaal uit en als support act van Nothing But Thieves maakten de grote zalen in Europa al kennis met The Vices' contrasterende mix van britpop en surfrock. Stel je de liefdesbaby van The Strokes en Cage the Elephant voor met een live-energie die doet denken aan de oude Chili Peppers. Het zijn klinkende namen, maar bovenal zijn The Vices ongekend zichzelf. Met kinderlijk speelplezier en bloedserieuze ambities spelen ze net zo makkelijk strak en explosief als speels en dansbaar. </p>
<p>Met een bomvolle festivalzomer achter de rug en een uitverkochte Effenaar-show in het vooruitzicht, maken de 3FM Talents zich klaar voor hun grootste clubtour tot nu toe: de<strong> 'Spit It Out!' tour</strong>. Geen zin om aan ‘de standaard’ te voldoen? Spit It Out! Is er iets waar je mee zit? Spit It Out! Zin om een avond compleet uit je dak te gaan? Kom dan naar de ‘Spit It Out!’ show in Eindhoven! </p>

                                            </div>
                </div>
            