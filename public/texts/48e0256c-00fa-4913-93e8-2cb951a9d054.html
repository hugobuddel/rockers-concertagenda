<p></p>
<p>De luit, is dat geen instrument uit verloren tijden? Niet in handen van <strong>Jozef van Wissem</strong>. De in Amerika woonachtige Nederlander maakt prachtige minimalistische pareltjes die je meenemen de nacht in. Hoewel Van Wissem het experiment niet schuwt, is het juist onwijs knap dat hij de luit in al zijn eenvoud toch zo rijk kan laten klinken. Niet voor niets wordt hij internationaal geprezen, werkte hij samen met legendarisch filmmaker <a href="https://www.youtube.com/watch?v=3uTjYHPAJbQ" target="_blank">Jim Jarmusch</a> en won hij een award in Cannes voor beste soundtrack (‘<a href="https://www.youtube.com/watch?v=3BUCgly0DQ8" target="_blank">Only Lovers Left Alive</a>’). Naast hem op de bill staat <strong>Midwife</strong>. Het project van Madeline Johnston was dit jaar ook te zien op Roadburn. Ze maakt naar eigen zeggen ‘heaven metal’. Wij horen een DIY mix van dreampop, shoegaze, etherische neo-psych en slowcore. Een soort tegenovergestelde van cold wave (warm wave?). Heerlijke ogen-dicht-muziek. Zo mooi dat zelfs een <a href="https://www.youtube.com/watch?v=-OcFQ1tZD_I" target="_blank">The Offspring-cover</a> rustgevend klinkt. Twee unieke artiesten op 1 bill, mis het niet.</p>
<p></p>