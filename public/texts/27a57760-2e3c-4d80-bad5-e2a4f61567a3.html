<p>
  Mondo Generator werd in 1997 opgericht door Queens of the Stone Age bassist en
  zanger Nick Oliveri. De band deed flink veel woestijnzand opwaaien maar stond
  ook regelmatig op een lager pitje. Nu zijn ze terug met een nieuwe line-up en
  een gloeiend album “FUCK IT!”
</p>
<p>
  Mondo Generator werd in 1997 opgericht door Nick Oliveri, oud-bassist van
  Kyuss, The Dwarves en Queens of the Stone Age. Het klassieke album “Cocaine
  Rodeo”, aanvankelijk bedoeld als een soloproject, werd datzelfde jaar
  opgenomen maar kwam op de lange baan terecht totdat Southern Lord het album
  met zijn unieke blend van punky stoner en criminele waanzin uitbracht in de
  zomer van 2000. De opvolger, “A Drug Problem That Never Existed”, verscheen in
  2003 en kreeg nog meer lovende kritieken. Er volgde een wereldwijde tournee
  die op video werd vastgelegd voor de DVD-uitgave “Use Once and Destroy
  Me”.&nbsp;
</p>
<p>
  Kort na het uitbrengen van een EP in 2004 begon Oliveri aan een akoestische
  solocarrière die twee volledige releases zou opleveren, “Demolition Day” en
  “Death Acoustic” uit 2010, en waarmee Oliveri tweemaal het podium van C.
  bezocht.
</p>
<p>
  In 2006 bracht Mondo Generator “Dead Planet: SonicSlowMotionTrails” uit op het
  Engelse label Mother Tongue. Het zou het jaar daarop wereldwijd worden
  uitgebracht op Suburban Noize Records. Eind 2010 werd Mondo Generator op een
  laag pitje gezet toen Oliveri zich weer aansloot bij Kyuss, omgedoopt tot
  Kyuss Lives! (en nu Vista Chino), waarin ook John Garcia, Brant Bjork en de
  nieuwe gitarist Bruno Fevery spelen. In de zomer van 2012 werd het nieuwe
  Mondo Generator-album “Hell Comes To Your Heart” uitgebracht door Mondo
  Media/Cobraside.
</p>
<p>
  Nu is de band terug met een nieuwe line-up: Nick Oliveri, gitarist Mike Pygmie
  en drummer Michael Amster, een gloednieuw album “FUCK IT!” en helemaal klaar
  om de spijkers uit onze planken te spelen!
</p>
<p><strong>Support: Gas Giant</strong></p>
<p>
  Gas Giant levert, en levert hard. De Amsterdamse band combineert het
  psychedelische gitaarspel uit de 60’s en 70’s met de donkere, rauwe riffs uit
  de 90’s stonerrock, kritische teksten en een vleugje doom. De jongens van Gas
  Giant timmeren flink aan de weg in de regio Amsterdam en Utrecht, mede dankzij
  snoeiharde optredens in o.a. dB’s, P60, Cinetol en OCCII. De eerste EP
  “Earthward Ascend” van de band in 2020 schopte het tot de Top 10 Beste
  Nederlandse EP's van Never Mind the Hype. Nu wordt keihard gewerkt aan een
  zelfgeproduceerd debuutalbum dat via het Engelse Stoned Rocka Records zal
  verschijnen. Voor een opwarmertje in C. had de band natuurlijk wel een gaatje.
</p>
<!--socials moeten toch apart-->
<section class="long-html__music-videos">
  <div class="iframe-wrapper-16-9">
    <iframe
      width="560"
      height="315"
      frameborder="0"
      allow="autoplay; encrypted-media"
      allowfullscreen=""
      src="https://www.youtube.com/embed/UrdgKo9pM0k?rel=0"
    ></iframe>
  </div>
</section>
