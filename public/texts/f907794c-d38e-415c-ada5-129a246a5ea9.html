
                    <p><strong>Wat krijg je als je een Nederlandse en een Belgische topdrummer, een Britse gitarist met gouden keel en nog een Belg op gitaar bij elkaar in een band zet? Het muzikale deconstructiebedrijf Sloper! Het viertal, bestaande uit Cesar Zuiderwijk (Golden Earring), Mario Goossens (Triggerfinger), Peter Shoulder en Fabio Canini, heeft een heavy classic rocksound maar is uniek door het geluid van twee drums en de stem van Shoulder. Stevige riffs, vette drums en veel decibels dus! </strong></p>
<p>Hun debuutalbum ‘Pulverise’ verscheen vorig jaar en laat horen waar het bij Sloper allemaal omdraait: plezier, kameraadschap en de onweerstaanbare drang om tijdloze classic rock te maken. Soms is het simpel: rock’-n’-roll is er om plezier te maken en om lekker lo(o)s te gaan en te genieten van riffs en roffels.</p>
<p><em>Extra informatie</em><br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>

        
                    <br>
            <a href="https://sloperband.com/#home" target="_blank" rel="noopener">Bezoek de website</a>
            