<div class="labels col-100">
                
            </div><div class="col-100 margin-t-sm"><p><strong>De show van Leaves' Eyes + Temperance is gecanceld.&nbsp;<br><br>Statement van de band:</strong><br><strong>"Dear all, with broken hearts and deep sadness we write this message to you. As we are facing major logistical issues, concert and support band cancellations for the upcoming tour, insanely rising high costs that are out of our control in these crazy times and a very uncertain overall situation for indoor club shows with new Covid regulations by the government, we are not able to go out and play the European tour in November/December this year as planned. We are already working on new shows for 2023, and we hope to see you all again soon!".&nbsp;</strong><br><br><strong>Had je al kaarten? Je ontvangt automatisch het geld van je tickets inclusief servicekosten retour op het bij Ticketmaster bekende rekeningnummer.<br><br>LEAVES' EYES</strong><br>Scandinavische mythologie en historie zijn een terugkerend thema in het werk van Leaves’ Eyes en in hun steeds omvangrijker wordende oeuvre spelen de Vikingen een grote rol. Wat in 2005 begon met het album Vinland Saga, dat tien jaar later werd vervolgd door King Of Kings komt in 2020 tot een bombastische finale. De band was nog niet in de gelegenheid om het album op een gepaste wijze naar de podia te brengen maar daar komt dit najaar verandering in met de Last Viking Europe 2022 tour!<br><br>Met The Last Viking levert Leaves’ Eyes een monumentaal album af vol symfonische metal van het allerhoogste niveau. Alle afzonderlijke muzikanten van de band halen wederom het beste in zichzelf naar boven met een speciale vermelding voor de Finse sopraan Elina Siirala die ondertussen een essentieel maar vooral ook sensationeel onderdeel is van het epische bandgeluid. Dat geluid is zowel bombastisch, atmosferisch, energiek, donker en heavy tegelijk en dat past perfect bij de gewelddadige én dramatische geschiedenis van de Vikingen. De diversiteit wordt in de composities nog vergroot door de toevoeging van Keltische hoorns, fiddle en sleutelharp. <br><br>Leaves’s Eyes stond al enige tijd op eenzame hoogte maar stijgt met dit spektakelstuk boven zichzelf uit in de studio én op het podium waar niks aan het toeval wordt overgelaten. Op 26 november kan je in Enschede getuige zijn van een waar spektakelstuk waar de liefhebbers van symfonische metal hun vingers bij af zullen likken!<br><br><div class="video-container"><iframe width="560" height="315" src="https://www.youtube.com/embed/SRlQvkf_xwE" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div><br><br><strong>TEMPERANCE</strong><br>Bij Temperance zijn zijn de riffs, melodische vocalen en symfonische elementen in perfecte harmonie. Met maar liefst drie vocalisten onderscheidt Temperance zich nadrukkelijk van de meeste symfonische powermetal acts. Dat onderscheid levert ze al zes albums de nodige waardering en lof op. Meest recente plaat Diamanti klinkt weer uitstekend en zal bij liefhebbers van een band zoals Amaranthe zeker in de smaak vallen. Mixing en mastering komt dan ook van Jacob Hansen die eerder werkte met Amaranthe maar ook Volbeat en Epica op de cv heeft staan terwijl niemand minder dan Yann Souetre tekent voor het artwork.</p>
<p>Marco Pastorini, het muzikale meesterbrein van de Italiaanse band omschrijft de plaat als niet hun zwaarste, hardste of snelste plaat maar zeker als de persoonlijke favoriet van alle bandleden. Met die plaat onder de arm tourt de band nu door Europa. Na tours met Tarja Turunen, Serenity en Rhapsody staat er nu een omvangrijke trip met Leaves’ Eyes voor de boeg. Temperance is er klaar voor en heeft er zin in, de almaar groter groeiende groep fans wereldwijd zeker ook!<br><br><div class="video-container"><iframe width="560" height="315" src="https://www.youtube.com/embed/EZ9WcVWmlnk" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div><br><br><strong>Catalyst Crime</strong><br>Wanneer Xandria drummer Gerit Lamm en zangeres Zoë Marie Federoff in 2017 beginnen met een zij-project sluiten Jonah weingarten (Pyramaze) en gitaristen Chena Roxx en Kaelen Sarakenis al snel aan, net als bassist Matt Federoff. Met zo’n line-up krijgt een project al snel vorm en dit ensemble combineert epische symfonische metal soundscapes met donkere en intense death metal. In 2021 komt er een langverwacht debuut met Alexander Krull (Leaves’ Eyes, Atrocity) achter de knoppen dat alle hooggespannen verwachtingen in de scene meer dan waar maakt. Live zien? Vanavond kan je Catalyst Crime gewoon meepakken! Voorproefje hieronder maar check ook zeker dat debuut in het geheel! <br><br><div class="video-container"><iframe width="560" height="315" src="https://www.youtube.com/embed/mH-ZfLM1ErQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div></p></div><div class="col-100">
                    <a href="https://www.facebook.com/events/702354021052503" target="_blank" class="button button--icon button--rsvp margin-b-md padding-sm"><i class="fab fa-facebook-f" aria-hidden="true"></i>&nbsp;&nbsp;I'm going</a>
            </div><div class="col-100">
                    <a href="/umbraco/Surface/CalendarSurface/DownloadiCal/30670" target="_blank" class="button button--icon button--rsvp  margin-b-md padding-sm"><i class="far fa-calendar-alt" aria-hidden="true"></i>&nbsp;&nbsp;&nbsp;Voeg toe aan kalender</a>
                </div><div>
                <ul class="margin-0 padding-0 margin-b-md list--no-bullets list--social">
                            <li><i class="fas fa-globe-americas" aria-hidden="true"></i><a href="https://www.leaveseyes.de/" target="_blank">Website Leaves' Eyes + Temperance</a></li>
                            <li><i class="fab fa-facebook-f" aria-hidden="true"></i><a href="https://www.facebook.com/leaveseyesofficial" target="_blank">Facebook Leaves' Eyes + Temperance</a></li>
                            <li><i class="fab fa-twitter" aria-hidden="true"></i><a href="https://twitter.com/Leaves_Eyes" target="_blank">Twitter Leaves' Eyes + Temperance</a></li>
                            <li><i class="fab fa-instagram" aria-hidden="true"></i><a href="https://www.instagram.com/leaveseyesofficial/" target="_blank">Instagram Leaves' Eyes + Temperance</a></li>


                </ul>
            </div><div class="spotify margin-t-sm margin-b-md hide-on-desktop">
                    <iframe src="https://open.spotify.com/embed?uri=https://open.spotify.com/artist/63qODcvBCdG2kTguOJkEqJ?si=RFdvoQ1IS-GISHYqW3Kfxg" width="100%" height="380" frameborder="0" allowtransparency="true" allow="encrypted-media"></iframe>
                </div>