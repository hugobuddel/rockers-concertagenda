<p>Hoeveel bands kunnen nu&nbsp;zeggen dat ze al eigenhandig een genre hebben uitgevonden? Vanavond staan er twee in 013. Met hun polyritmische deathmetal met ingewikkelde, wiskundige, <em>palm-muted</em> riffs stond Meshuggah in 1995 aan de wieg van het genre dat ze zelf grappend&nbsp;‘djent’ noemde. Anno 2020 zijn de Zweden uitgegroeid tot extreme tech-metal pioniers met een indrukwekkende discografie bestaande uit albums zoals ‘Chaosphere’ (1998), ‘Nothing’ (2002) en ‘ObZen’ (8). Op het moment van schrijven zit&nbsp;de band in de studio om te werken aan de opvolger van hun laatste plaat ‘The Violent Sleep of Reason’. </p>
<p>Als special guest nemen ze Zeal &amp; Ardor mee! Ook deze band stond aan de wieg van een gloednieuw geluid; <em>slave spirituals</em> gemixt met blackmetal. Het project van Manuel Gagneux is geen onbekende in Tilburg. Het is de stad waar ze ontdekt werden (door het Tilburgse Reflections Records) en waar ze na een legendarische show op Roadburn omarmd werden door de metalwereld. Na  de sensationele debuut EP  ‘Devil is Fine’ en debuutalbum ‘Stranger Fruits’ keert de band terug naar Tilburg met hun nieuwe EP ‘Wake of a Nation’ onder de arm. <em>"Come On Down!"</em></p>