<p><strong>Al sinds 2014 heeft Wiegedood de onaantastbare reputatie dat ze de hofleverancier van diepgewortelde en sombere black metal in zijn puurste en meest vernietigende vorm zijn. De Vlamingen weten ons keer op keer naar een oneindig pad van muzikale duisterheid te leiden, niet alleen op hun albums maar ook live. Na een periode van rust is de band terug in Patronaat met hun onlangs verschenen album ‘ There’s Always Blood At The End Of The Road’.</strong></p>
<p>Een album dat afwijkt van de eerdere ‘De Doden Hebben Het Goed’-trilogie. Niet alleen om dat het geen typische black metal-album is maar ook omdat Wiegedood nu thema’s verkent die ook voor de band nog onbekend terrein waren. Van pure afschuw naar psychotische synths, van tape-recorders naar hot club jazz en verontrustende samples. Een nog duisterdere en onbevangen afslag naar het onverwachte en ongewenste. ‘There’s Always Blood At The End Of The Road’ is dé manier om het nieuwe jaar met gif en venijn in je aderen te beginnen. Op 23 maart in Patronaat dus. </p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>
<br>
<a href="https://www.wiegedood.com/" target="_blank" rel="noopener">Bezoek de website</a>