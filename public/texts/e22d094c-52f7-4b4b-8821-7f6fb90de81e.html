
                    <p><em>Dit is een seated show. In Philharmonie hanteren wij vrije zitplekken. Het is niet mogelijk een stoel te reserveren.</em></p>
<p><strong>Legendarische hardcore band Converge presenteert deze zomer het Bloodmoon project met een exclusieve show in Philharmonie Haarlem. Bloodmoon is een samenwerking met darkfolk-zangeres Chelsea Wolfe, componist Ben Chisholm en gitarist Stephen Brodsky (Cave In, Mutoid Man). </strong></p>
<p>Bloodmoon is ontstaan uit een verzoek van festival, en broedplaats voor de harde kunsten, Roadburn. Een Converge-show die zich niet op de ziedende, agressieve kant van Converge concentreert, maar juist op het epische en zware dat de band etaleert. Zoals de songs waar de groep haar platen graag mee afsluit. De stem en het spel van Chelsea Wolfe verrijken en diepen de sound uit, tevens door medewerking van Chisholm en Brodsky.</p>
<p>De uiteindelijke headline show op Roadburn 2016 liet een diepe indruk achter. Tot op de dag van vandaag wordt het concert bestempeld als één van de beste ooit op het festival. De corona-pandemie gaf uiteindelijk tijd om opnieuw de handen ineen te slaan voor een volledige langspeler met enkel eigen werk. Het resultaat mag er zijn; ‘Bloodmoon: I’ is een dijk van een plaat met apocalyptische grandeur, die we geheel volgens verwachting in talloze eindlijsten van muziekcritici terugvonden. Het laat ons vol verwachting uitkijken naar de show in ons Haarlem.</p>
<p><strong>Extra informatie</strong><br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>
<p>Deze show vindt niet plaats in Patronaat, maar in Philharmonie Haarlem. Adres: Lange Begijnestraat 11, Haarlem.</p>
<p>Kijk voor alle informatie over de locatie, parkeren, bereikbaarheid en toegankelijkheid op www.theater-haarlem.nl.</p>

        
                    <br>
            <a href="https://www.convergecult.com/" target="_blank" rel="noopener">Bezoek de website</a>
            