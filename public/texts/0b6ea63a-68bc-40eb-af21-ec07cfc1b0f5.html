<p>In de wereld van de avant-garde en de grensverleggende heavy muziek is <strong>Aaron Turner</strong> zonder twijfel een grootheid. Hij was het brein achter de briljante post-metalband Isis, zocht daarna (en nog steeds) de grenzen op met Old Man Gloom, ging de (freak)folk en shoegaze in met Mammifer, improviseert erop los met SUMAC en dat is pas een kleine greep uit alle projecten waar hij aan werkt of gewerkt heeft. Hij richtte één van de beste recordlabels of all time op (het helaas gestopte&nbsp;Hydra Head Records) hij is daarnaast begenadigd schilder én brengt nog composities uit onder zijn eigen naam. En dat laatste brengt hem vanavond naar Tilburg. We verwachten zwierige ambient en adembenemende drones, maar we hebben het nog steeds over Aaron Turner. En dan weet je nooit écht wat je kan verwachten. Een show voor de muzikale avonturiers.<br></p>
<p>Support komt van zijn goede vriend, Summer Of Seventeen-bandgenoot en ambient-artiest <strong>William Fowler Collins.<br></strong><strong><strong><br></strong></strong><strong>Let op: deze show is verplaatst van Hall of Fame naar Little Devil.</strong><strong><br></strong></p>