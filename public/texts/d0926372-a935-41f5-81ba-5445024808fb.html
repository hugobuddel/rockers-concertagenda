
					<p><strong>De Australische band Parkway Drive geeft op vrijdag 23 september 2022 een concert in AFAS Live Amsterdam. Special guest tijdens deze avond is de Engelse metalcoreband While She Sleeps. De kaartverkoop start op vrijdag 12 november om 11 uur via <a href="http://www.ticketmaster.nl"></a><a href="https://www.ticketmaster.nl/event/parkway-drive-tickets/276529">Ticketmaster.</a></strong></p>
<p> Parkway Drive gaf in 2019 voor het laatst een headlineshow in Nederland en ook toen was AFAS Live het decor van een snoeiharde avond. Sindsdien bracht de band in 2020 de documentaire Viva The Underdogs uit, waarin meer dan tien jaar aan behind the scenes materiaal te zien is in combinatie met gloednieuwe beelden van de meest explosieve liveshows van de band. De soundtrack van de documentaire bestaat uit 11 livetracks van Parkway Drive's headlineshow op Wacken Open Air (Duitsland) en Duitse versies van hun populaire tracks 'Vice Grip', 'The Void' en 'Shadow Boxing'.</p>
<p> Parkway Drive is opgericht in 2002 in Byron Bay, Australië. De band is de laatste 15 jaar langzaam maar zeker uitgegroeid tot een grote naam in het genre. Hun vijf eerste albums behaalden allemaal de gouden status in thuisland Australië. Met de release van Reverence (2018) werd de weg naar het grote internationale succes ingezet. De band scoorde prominente spots op grote festivals als Rock Am Ring/Rock Im Park, Download en Reading &amp; Leeds. In Nederland was de band als hoofdact te zien op FortaRock en Jera On Air.<br> Special guest tijdens deze show is While She Sleeps. Het Sheffieldse gezelschap staat al jaren aan de top van de metalcore scene en ging in 2013 al eens op tour met Parkway Drive in de Verenigde Staten en Canada.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; cursor: pointer;"></a></p>
<p><strong>isla Talent Stage: UNDAWN<br></strong>Undawn brengt na de show van Parkway Drive een bak metalcore naar AFAS Live met dikke breakdowns voor de moshpit-meisters, technische grooves voor de stille genieters en pompende riffs voor de ‘prima-bandje-dit’ ja-knikkers. Doe daar een warme deken van vocalen, fog jets en bass drops bij en je hebt een perfecte aftershow voor deze avond om nog even op door te dansen. <strong><br></strong></p><p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>
				