
                    <p><strong>Eigenlijk doe je Loathe te kort door ze een metalcore band te noemen. De Britse band, die werd opgericht in 2014, is namelijk meer. Of zoals ze het zelf zeggen: ‘Alles wat wij vinden passen bij Loathe maken we gewoon.’</strong></p>
<p>Dat betekent dus ook dat hun laatste album ‘The Things They Believe’ van februari vorig jaar een stuk elektronischer klinkt dan ‘I Let It In And It Took Everything’ dat in 2020 verscheen. Toch blijft de basis hetzelfde, Loathe maakt gebruik van elementen uit metal core en nu metal en mixt dat met shoegaze, progressive metal en industrial. Net zoals dat het viertal zich niet vastpint aan één genre pinnen de bandleden zich niet vast aan één instrument. Zanger Kadeem France kruipt achter de drums, drummer Sean Radliffe pakt graag een gitaar op en ze brengen alle vier loops, beats en elektronische sounds in. Momenteel werkt de band aan hun vierde album, eerste single ‘Dimorphous Display’ verscheen in januari. </p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>

        
                    <br>
            <a href="https://www.loatheasone.co.uk/" target="_blank" rel="noopener">Bezoek de website</a>
            