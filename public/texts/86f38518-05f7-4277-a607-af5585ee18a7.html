<p>Toen <strong>The Vices</strong> in 2019 opgericht werd hadden zij direct een vliegende en nogal onconventionele start. Nog v贸贸r de debut single uitkwam, stonden zij, als eerste optreden in het voorprogramma van Yungblud, gevolgd door een reeks shows in de UK. Daarna ging het ook in eigen land helemaal voor de wind, aangezien ze achtereenvolgens hoge ogen scoorden op de jaarlijkse Popronde, op Eurosonic Noorderslag speelden en 贸贸k nog eens betiteld werden als 3FM Serious Talent. Eerder dit jaar maakte de band ook de stap over de grote plas om op het prestigieuze South By South West festival in Austin, Texas te spelen. De uitgebalanceerde energieke rock van The Vices met een gezonde dosis Britse invloeden en een klein vleugje surfrock klinkt dan ook erg verfrissend. Ze weten hiermee, ondanks invloeden van diverse grote acts (o.a. The Strokes, Nothing But Thieves en Cage The Elephant) een eigen geluid neer te zetten wat zeer goed in de smaak valt. De opzwepende en dampende liveshow van de band maakt het vervolgens helemaal compleet!</p>