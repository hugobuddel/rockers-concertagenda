
    <div class='long-html'>
    <section class='long-html__text'>
    
			
			<div>
			<p><strong>W1 Café: Loud Error, Gestalten &amp; Anklebiters  Een avondvullend programma met schurende gitaren uit verschillende uithoeken van Gelderland.</strong></p><p><strong>Anklebiters</strong><br>ANKLEBITERS is een vijfkoppige alternatieve punk band uit Ede die zich met een overdonderende live show en openhartige songteksten in je vastbijten! Gevoed door dynamisch post-punk geweld en aanstekelijke pop-punk melodieën zet de band een diverse sound neer die fans van Sum 41, IDLES en Frank Carter &amp; The Rattlesnakes zeker kunnen waarderen! Dat ANKLEBITERS klaar is voor de volgende stap zal duidelijk worden met hun aankomende debuut EP ‘UNLEASHED’.</p><p><strong>Gestalten</strong><br>Gestalten uit Nijmegen staat voor vorm vervreemd van de inhoud. De teksten zijn niet literair. Ze zijn intuïtief en neigen naar de naïviteit van het dadaïsme. Niet altijd wordt helder of het woorden of slechts klanken betreft. Het trio verkent thema’s als agressie, identiteit, groepsprocessen en natuur. Tegelijkertijd nemen ze afstand van inhoud en reproduceren daarmee leegte, of, in dit geval, een vorm van constructief nihilisme. In zekere zin fungeert de muziek als een projectieve test: de leegte laat immers ruimte vrij voor de verbeelding van de aanwezigen. De muziek, met dubbele basgitaar, gitaar, drums en zang, laat zich het beste typeren als hooligan wave. Daarmee trachten de leden zich te distantiëren van pretentie. Sommigen noemen het Nedernoise, post-punk of simpelweg herrie, maar wat weten zij nou?</p><p><strong>Loud Error</strong><br>Loud Error is een punkrockband uit Utrecht en Arnhem, bestaande uit zanger Nicky, gitarist Stefan, bassist Mike en drummer Max. Hun muziek kan het beste worden omschreven als oprechte, energieke en regelmatig rappe punk rock, zonder de deur gesloten te houden voor andere muzikale invloeden. Na het uitbrengen van hun EP's 'Unity' en 'No Monkey Business' in 2018 en 2019 werd de band geconfronteerd met het verlies van hun geliefde vriend, vader en oprichter Jan in 2021. Momenteel werkt de band aan hun eerste LP, om het leven van Jan, acceptatie, vrijheid en de geneugten des levens te vieren.</p>			</div>
		
    </section>
    <section class='long-html__music-videos'><div class='iframe-wrapper-16-9'><iframe src="https://www.youtube.com/embed/H5cmwzIqnFU?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="YouTube video player" class=""></iframe></div><div class='iframe-wrapper-16-9'><iframe src="https://www.youtube.com/embed/mkcUq-7fehE?modestbranding=1&amp;controls=1&amp;showinfo=0&amp;rel=0&amp;fs=1&amp;playsinline=1&amp;enablejsapi=1" title="YouTube video player" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a href="https://www.facebook.com/events/984140592696216/" class="long-html__social-list-link" target="_blank">Facebook event</a></li>
    </ul>
  </nav>
    </div>
  