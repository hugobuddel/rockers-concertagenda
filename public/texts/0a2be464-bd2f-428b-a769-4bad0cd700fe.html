<p>Nina Nastasia keert na een afwezigheid van twaalf jaar terug met een uiterst sober, zeer persoonlijk en vaak donker album, dat laat horen dat de singer-songwriter uit New York nog altijd bijzondere muziek maakt.<br>
Na een heel heftige periode in haar leven waarin Kennan Gudjonsson, die niet alleen haar partner was, maar ook haar producer en muzikale compagnon, een einde aan zijn leven maakte*, werd het heel stil rondom deze magnifieke artiest. Haar laatste album Outlaster dateert van 2010 maar bijna uit het niets was daar in 2022 opeens de opvolger Riderless Horse dat uit is op Touch &amp; Go en werd geproduceerd door haar vaste muzikale vennoot Steve Albini.<br>
Dat het leven zijn sporen nalaat was altijd al te horen op de albums van Nina Nastasia maar op deze laatste plaat zijn haar liedjes in al hun naakte essentie en urgentie zo mogelijk nog soberder neergezet door Albini.<br>
Door de tranen heen is dit een prachtige plaat geworden van een van de meest ondergewaardeerde liedjesschrijvers van deze tijd.<br>
Wij zijn blij Nina weer in dB’s te mogen verwelkomen. Zeer van harte aanbevolen.</p>
<p>* noot, gezien de referentie aan zelfdoding in deze beschrijving willen we je wijzen op 0800 – 0113 voor hulp bij zelfmoordgedachten.</p>
<p>Kort nadat we bekend maakten dat Nina Nastasia komt spelen, stuurde Arnold de Boer die we kennen als ZEA (en frontman van The Ex), een mailtje of hij als groot liefhebber van Nina Nastasia de support mocht verzorgen. Natuurlijk mag dat want ZEA is ook geweldig! Kom dus op tijd.</p>
<p>En het wordt nog mooier want Freschard &amp; Stanley Brinks kunnen ook op deze afspraak komen. Afgelopen zomer stonden ze nog op ons -inmiddels omgeploegde- terras en gaven een heerlijk optreden. Was je er niet bij? <span class="x193iq5w xeuugli x13faqbe x1vvkbs xlh3980 xvmahel x1n0sxbx x1lliihq x1s928wv xhkezso x1gmr53x x1cpjm7i x1fgarty x1943h6x xudqn12 x3x7a5m x6prxxf xvq8zen xo1l8bm xzsf02u" dir="auto">Zegt het u niets? Auw, Herman Dune dan? Ook niet, ga maar luisteren. De mooiste popliedjes ooit gemaakt met de karakteristieke stem van Stanley Brinks. Liedjes over drank &amp; sigaretten, (verloren) liefdes en algehele existentiële vertwijfeling. </span></p>
<p>Lokale opener van deze avond is ISMENA. Deze nog altijd piepjonge artieste maakt fraaie donkere en dromerige liedjes. Meestal met band maar dit keer dus solo, in de meest pure vorm mogelijk. Luister en huiver!</p>
<p>Dit is een affiche die we met gepaste trots presenteren.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Nina Nastasia - Cry, Cry, Baby" src="https://www.youtube.com/embed/u_VNaThCRJc?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Album release ZEA - Witst Noch Dat D'r Neat Wie" src="https://www.youtube.com/embed/S16Xp2Auxq0?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></div>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Stanley Brinks &amp; Freschard : &quot;Lion Heart&quot;" src="https://www.youtube.com/embed/a-tGjTOx2IA?start=1&amp;feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid2" id="player_3"></iframe></div></div>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Ismena - This Time (SharQ Sessions)" src="https://www.youtube.com/embed/yxDx4vHvuh4?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid3" id="player_4"></iframe></div></div>