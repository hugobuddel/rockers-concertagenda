<p><strong>013 x The Cat's Back presenteren Cat's Cult! </strong><strong>Elke maand organiseren we een live punk/garage avond met opkomende Nederlandse bands. Deze shows vinden plaats in The Cat's Back en de toegang is.. gratis! Geniet van meest gruizige herrie in hartje Tilburg.</strong></p>
<p><strong>The Ballet Bombs</strong> zijn: Rubin “zwoelboy” van Nistelrooy, Erik “El cahole” van de Beek en Frankie Fuzz. Een Glam/Stoner-Garage trio uit Eindhoven. Deze psychedelische punkers gaan tot het sonische gaatje. Met buitenaardse oscillaties zeeën van galm en speaker verscheurende fuzz tonen. Maar ze noemen zichzelf liever de Blink-182 van de garage fuzz.</p>
<p><strong>Maria B.C</strong>. is een multi-instrumentalist die zijn strepen ruimschoots heeft verdiend, als drummer en zanger van het fuzzy trash-pop duo ‘FFOOSS’ en als gitarist en frontman van de garagerockers ‘Bongloard’. Hij is het niet eens met alles wat er in de wereld gebeurd en probeert door dit onder een vergrootglas te leggen de luisteraar te laten beseffen waar we eigenlijk mee bezig zijn. Geen statement maar een spiegel. </p>
<p></p>
<p></p>