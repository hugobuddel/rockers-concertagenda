<div class="layout layout--is-text"><p>Het is alweer een half decennium geleden dat Warhaus, het geesteskind van Maarten Devoldere (Balthazar), plotseling onze muzikale harten veroverde met de triomfantelijke dubbele overwinning <em>We Fucked a Flame into Being</em> (2016) en <em>Warhaus</em> (2017). Dat het vervolgens vijf jaar duurt voordat er nieuw werk aankomt is niet omdat hij al die tijd heeft gebruikt om te schrijven en verfijnen, want het kersverse <em>Ha Ha Heartbreak</em> gutste in amper drie weken tijd naar buiten nadat hij zich opsloot in een een hotelkamer met een gitaar, microfoon en een hart dat net in duizenden stukken was gebroken.</p><p>Een luisteraar zal overigens niet meteen opmerken dat Devoldere aardig in de rats zat tijdens het schrijven, want het contrast tussen vorm en inhoud is op zijn zachts gezegd nogal aanwezig. Verdriet verpakt in catchy hooks, refreinen gemaakt om mee te zingen en onweerstaanbare melodieÃ«n die je uitnodigen met je heupen te zwiepen en met je vingers te knippen. Maar goed, hoe het langverwachte nieuwe werk ook ontstaan is is eigenlijk maar ondergeschikt; feit is Warhaus is terug. Wij weten meer dan genoeg!</p></div><div class="layout layout--is-video layout--is-wide layout--has-margin"><div class="layout__media" data-consent="marketing" data-video-embed="https://www.youtube.com/embed/7bVFQTzOHwc?feature=oembed" data-video-thumbnail="https://img.youtube.com/vi/7bVFQTzOHwc/maxresdefault.jpg"><div class="layout__media__consent"><span>Je cookie instellingen blokkeren deze video.</span><span><a href="#" class="cookie__trigger">Accepteer marketing cookies</a> om de video in te laden.</span></div></div></div><div class="layout layout--is-info"><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://www.facebook.com/events/1178927919379818/" class="layout__info__link" target="_blank">Meld je aan voor het Facebook-event</a></div><div class="layout__info layout--is-text"><svg class="layout__icon" aria-hidden="true"><use xlink:href="#info"></use></svg><span class="layout__info__text">Sta- en (een beperkt aantal) zitplaatsen beschikbaar</span></div></div>