
                    <p><strong>Harley Flanagan komt met zijn Cro-Mags Haarlem onveilig maken. De notoire stuiterbal is uitgegroeid tot een zowel veelgeprezen als veel bediscussieerd hardcore icoon, die met platen ‘The Age Of Quarrel’, ‘Best Wishes’ en ‘Alpha/Omega’ de blauwdruk heeft afgeleverd voor de nog steeds relevante New York hardcore sound.&nbsp;</strong></p>
<p>Nog voordat hij 10 jaar oud is, hangt Flanagan al rond in de alternatieve scene van New York met figuren als Andy Warhol, Joe Strummer en Allen Ginsberg. Aan het eind van de jaren zeventig wordt hij als drummer toegevoegd aan de line-up van de invloedrijke punkbad The Stimulators. Niet veel later start hij zijn eigen, misschien nog wel invloedrijkere band, de Cro-Mags.</p>
<p>Cro-Mags introduceren een nog hardere versie van hardcore punk. Een die doorvlochten is met metal-vloeden en letterlijk met meer spierballen. In combinatie met de door Hare Krishna geïnspireerde teksten en artwork en energieke live shows, ontwikkelt de band zich tot een fenomeen. En dat tot op de dag van vandaag!</p>

        
                    <br>
            <a href="https://www.realcromags.com/" target="_blank" rel="noopener">Bezoek de website</a>
            