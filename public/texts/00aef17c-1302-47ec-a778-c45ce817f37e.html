 <p><strong>Iedere zomer boven op een skiheuvel in de prachtige Moravische Hooglanden vindt een bijzondere transformatie plaats. Fajtfest, een iconisch metal/ -core festival in Tsjechië, transformeert de idyllische omgeving in een werkelijk kneiterhard walhalla. Ieder jaar trekt een horde van duizenden liefhebbers uit binnen- en buitenland naar de omgeving om te genieten van gitaargeweld. Dat kunnen wij ook, dachten we zo! Naar aanleiding van een initiatief in 2022 startte ‘ons’ Fryslân een bijzondere uitwisseling met het festival. Dit jaar mogen wij daarom onze bloedeigen Friese editie van het festival organiseren, met wel een hele strakke line-up uit (o.a.) beide landen!</strong></p> <p><strong>Pestilence (NL)</strong><br>Moddervet! We verwelkomen legendarische band Pestilence op Fajtfest Fryslân. Deze deathmetal geweldenaren zijn Nederlands trots met wereldwijde bekendheid in de scene. In de jaren 80/90 zetten ze samen met grote Amerikaanse band Death het genre deathmetal definitief op de kaart. Vandaag de dag is de formatie nog steeds invloedrijk in de scene. Met een vernieuwde line-up en de meest recente plaat ‘Exitivm’ op zak speelt deze headliner de zaal volledig plat!</p> <p><strong>Stellaris (CZ)</strong><br>Deze moderne metalband uit Praag neemt je mee op een reis zonder muzikale grenzen, vol zware gitaren, intense grooves en onmisbare brute vocals van frontvrouw Nicol. Met de videoclip ‘Find your Course’ die uitkwam in 2020 maakte Stellaris meters in binnen- en buitenland. Anno 2023 ligt de focus op de release van hun debuutalbum. Het doel van de band? Originele muziek maken met extatische energie die iedereen in het publiek raakt.</p> <p><strong>Marina (CZ)</strong><br>Deze band uit Praag zag in 2009 het levenslicht door Egor Erushin. De band timmert hard aan de weg en heeft al een demo, twee EP's ‘In Hearts The Hope Prevails’ (2010) &amp; ‘Transition’ (2014) en het volledige album ‘The Downpour’ (2013) uitgebracht.</p> <p><strong>Boneripper (NL)</strong><br>Brute metal hardcore uit het noorden van Nederland. Met (ex-)leden van Manu Armata, 13Steps en Bladecrusher zijn ze zeker niet ‘the new kid on the block’. Met een frisse drive en een nieuwe plaat brengt de band chaos waar ze maar komen.</p> <p><strong>MISANTHROPIA (NL)</strong><br>Deze symfonische black metalband uit Nijmegen maakt al ruim 15 jaar de vaderlandse podia onveilig. Met hun grimmige, onheilspellende sound ben je nergens veilig.<br><br><strong>Stercore (SK)</strong><br>Deze Slowaakse metalband is opgericht in 2012 en draait al een tijd mee in de scene. Over de jaren heeft Stercore meerdere EP's en albums uitgebracht en met vele gerenommeerde bands het podium gedeeld. Met de komst van het meest recente album 'The Death Head' start er een nieuw hoofdstuk. Uiteraard blijft de band grenzen verleggen met hun unieke mix van deathmetal. Wees erbij, want Stercore gaat je verrassen met een meeslepende show die dwars door genres heen beukt!</p> <p><strong>Bladecrusher (NL)</strong><br>Snelle thrash metal, afgewisseld met pakkende headbang riffs en epische gitaarsolo's. Beïnvloed door oldschool thrash bands als Slayer en Exodus, gecombineerd met een meer hardcore crossover sound, brengen ze die rauwe energie waar je niet omheen kunt.</p> <p><strong>HEAD2DOWN (SK)</strong><br>Sinds het eerste optreden van deze Slowaakse band op Fajtfest zijn vele deuren opengegaan. Nu opent de poort van Friesland en zijn de heren klaar om onze provincie te veroveren.</p> <p><strong>Bloodsucker (NL)</strong><br>Hardcore from Fryslân. Liefhebbers van een goede pot crossover á la Leeway of Anthrax maak je klaar, want Bloodsucker betreedt het podium!</p> <p>+ meer acts die in een later stadium bekend worden gemaakt!</p> <p><em>Zaal: Grote Zaal | Type: Festival | Garderobe gratis</em></p>
 
    <section class='long-html__music-videos'>
      <div class='iframe-wrapper-16-9'><iframe title="PESTILENCE - Morbvs Propagationem (Official Music Video)" width="1778" height="1000" src="https://www.youtube.com/embed/ZORCcePzoE8?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div>
    </section>
  