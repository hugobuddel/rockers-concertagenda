<p><strong>Tramhaus is een muzikaal project dat voorkomt uit een ontembare creatieve drift van een aantal vrienden met een voorliefde voor (post)punk. Een liefde die overigens best tegen een stootje kan, want de band tekent het liefst buiten de lijntjes van het genre. Dat betekent dat hun songs onverwachte kanten op kunnen gaan: zowel muzikaal als tekstueel. Denk aan songs over falend gemeentebeleid maar ook aan liedjes over depressieve emoties. Eén ding hebben alle nummers gemeen, namelijk een enorme bak aan energie.</strong></p>
<p>3voor12 riep Tramhaus al uit tot één van de beloftes van 2022 en de New Yorkse blog Beats Per Minute was lovend over de eerste single van de bands. Daarnaast stond de band al op Best Kept Secret, Lowlands, Grauzone, Left Of The Dial en Hop Pop Hop festival en hebben ze getourd door Europa. Nu komen ze met hun snijdende gitaren en voortstuwende drums eindelijk naar Haarlem waarbij ook Patronaat ongetwijfeld zal worden meegezogen in de hypnose van Tramhaus’ post-punk songs.</p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>
<br>
<a href="https://www.instagram.com/tramhaus.rtm/" target="_blank" rel="noopener">Bezoek de website</a>