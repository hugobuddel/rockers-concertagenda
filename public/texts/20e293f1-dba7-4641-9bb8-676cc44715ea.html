<p>Ontstaan in de<em> working class</em> buurten van Parijs in de jaren tachtig gaat de charismatische en energieke band ‘Les Négresses Vertes’ al een poosje mee. Met een punk attitude creëren zij een mix van folk, rock, rai en jazzmuziek, wat zich op het podium vertaalt naar energieke shows. De band werd opgericht in 1988 door een aantal vrienden, waarvan er een aantal nog nooit een instrument hadden bespeeld. In de zomer van 1989 debuteert de groep met het album ‘Mlah’. Het album is een kruisbestuiving van mediterrane en Latijnse klanken, balmuziek, jazz en punk. In Nederland werd het album bekroond met een Edison. Samen met het Spaanse Mano Negra (met Manu Chao als een van de bandleden) werd de groep het boegbeeld van de kleurrijke ‘mestizo’-muziek.</p>