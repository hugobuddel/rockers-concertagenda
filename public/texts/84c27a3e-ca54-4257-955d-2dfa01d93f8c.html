<p><strong>Voor de allereerste keer komt het uit New Jersey afkomstige Deadguy naar Europa toe! De band kan als de wegbereider gezien worden voor alle door metal-beïnvloede, super noisy en technische bands als The Dillinger Escape Plan, Botch, Coalesce, Integrity en Converge. </strong></p>
<p>Het enige album van het vijftal getiteld ‘Fixation on a Co-Worker’ uit 1995 is zijn tijd ver vooruit. In 30 minuten weet de band in 10 songs de definitie van “muziek” omver te blazen. De dissonante gitaarriffs vliegen je om de oren en zanger Tim Singer klinkt alsof hij de plaat heeft ingezongen tijdens het in elkaar beuken van een printer met een honkbalknuppel. Tijdens de daaropvolgende, rampzalig verlopen tour gooit Deadguy de handdoek alweer in de ring, niet wetende hoeveel indruk ze hebben achtergelaten. Desalniettemin, 25 jaar na hun allerlaatste show komt de band voor Decibel’s Metal &amp; Beer Fest weer bij elkaar. Nu gevolgd door de eerste shows in Europa. Hier wil je bij zijn als liefhebber van 90s metallic hardcore! </p> <p><strong>Extra informatie<br>
</strong>• Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie, waaronder het tijdschema.<br>
• Patronaat is een PIN ONLY-locatie. Je kunt bij ons betalen met Maestro, American Express, V PAY, Mastercard en VISA.<br>
• Check <a href="https://patronaat.nl/bezoekersinfo/">Bezoekersinfo</a> voor meer informatie, waaronder het huren van lockers.</p>
<p><em>Let op bij het kopen van tickets via social media of externe doorverkoopsites. Ticketmaster Resale is de enige volledig betrouwbare manier om een tweedehands kaartje te bemachtigen.</em></p> <br> <a href="https://www.deadguykillingmusic.com/" target="_blank" rel="noopener">Bezoek de website</a>