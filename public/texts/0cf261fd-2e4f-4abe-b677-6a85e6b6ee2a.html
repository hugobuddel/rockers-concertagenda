
		
							<div class="lead col-sm-12">
								<div class="row">
									<div class="content-column">
										<p>Een nieuw Nederlandse heavy rocktrio, ontstaan in het donkerste uur van de rock &amp; roll. Maar wél een met gezamenlijk bijna een halve eeuw ervaring in bands als Birth of Joy, Peter Pan Speedrock en Grenadeers: de all star rockband FIRE HORSE brengt eind april 2022 zijn nieuwe toepasselijk getitelde debuutalbum ‘Out Of The Ashes’ uit op het roemruchte Haarlemse platenlabel Suburban Records. De band, vernoemd naar bassist Van Elderen’s geboortejaar 1966, is uit de smeulende as opgerezen van wat ooit was. Volgens de Chinese astrologie is het Paard met het element Vuur betrouwbaar, temperamentvol, prikkelbaar, levendig, enthousiast en optimistisch. <br>
<br>
Fire Horse grijpt muzikaal terug naar zowel de '70's als de '90's en laveert volgens eigen zeggen tussen stevige power rock en post-grunge: van desert rock a la Masters Of Reality en Queens Of The Stone Age tot Stone Temple Pilots, Foo Fighters, Royal Blood of Wolfmother. Ofwel: een unieke twist op klassieke rock met een ongeremde improvisatiedrift. <br>
<br>
“A Fire Horse is destined to lead an exciting and eventful life and make their mark in their chosen profession. They have a forceful personality and their intelligence will bring them the support of many people. A Fire Horse is smart, charismatic, lively, overflowing with enthusiasm, but can be stubborn.”<br>
<br>
Kevin: “Begin 2019 stopte mijn voormalige band Birth of Joy na een wilde rit van elf jaar rocken en internationaal toeren. Voor mij was het cold turkey stoppen met rock &amp; roll en ik moest mezelf weer opnieuw leren kennen. Niet veel later brak de coronacrisis uit. De wereld kwam piepend en krakend tot stilstand. Precies in deze periode ontstond Fire Horse, puur op een natuurlijke basis van toevalligheden. Ik herinner me dat ik tijdens een stom baantje werd gebeld door Guy of ik gitaar wilde spelen bij The Grenadeers. Het leek mij tof, maar ik wilde liever graag frontman zijn.”<br>
<br>
“Guy en ik raakten aan de praat over studio gear. Kort daarna gingen we vrijblijvend jammen, waaruit al wat nummers ontstonden. Ondertussen hadden Peter en ik ook afgesproken om te jammen. Maar helaas knalde bij onze sessie de stroom van mijn studio eruit, waardoor we op akoestische gitaren verder moesten. Hieruit ontstond een muzikale bijzondere samenwerking. Ik liet Peter de opnames horen van de sessies met Guy en hij was zeer enthousiast. Niet veel later was de eerste repetitie van Fire Horse een feit.”<br>
<br>
Out of the ashes, a phoenix rising…<br>
<br>
… FIRE HORSE!...<br>
<br>
Kevin Stunnenberg: zang &amp; gitaar<br>
Peter van Elderen: bas<br>
Guy Pek: drums<br>
<br>
+ support: Cosmic Debris<br>
<br>
Als jullie dachten dat de seventies voorbij waren, hebben jullie gelijk. Cosmic Debris zet de vibes, en het psychedelische landschap van de jaren zeventig, terug in een hedendaags jasje. In driemansformatie is besloten om met een Sabbatiaanse insteek muziek te maken, waaruit een onsusbare klik is ontstaan. <br>
</p>
									</div>
								</div>
							</div>
		 
		

<div class="item text col-sm-12">
		<div class="row">
			<div class="content-column">
				<p style="padding:10px; margin:0; background:#eee; border:1px dotted #999; line-height:1.2em;">Om deze content te kunnnen zien, moeten marketing cookies worden geaccepteerd. Ga naar de <a href="/cookies/" class="consent__show">cookie instellingen pagina</a> om de cookies te accepteren. Refresh vervolgens deze pagina.</p>
			</div>
		</div>
	</div>


						