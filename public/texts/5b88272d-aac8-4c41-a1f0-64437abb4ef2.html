
					
					<p>POM is een band uit Amsterdam die gelooft dat rauwe muziek prima kan samengaan met een vrolijke sfeer en herkenbare scènes uit hun dagelijkse leven. Geïnspireerd door britpop, punk en garagerock, schiepen ze hun eigen 'Fuzzpop'. Met het eigen sausje van de band, creëren ze een luide, onstuimige en stuiterende live show die het best te vergelijken is met een suikerspin met sambal.<br>
Al sinds het begin van de band verrast POM het publiek met een wervelende show vol energie. Wat begon in de regio Haarlem is inmiddels uitgegroeid tot een internationaal tourende act. De band deed tweemaal mee met de Popronde, daarnaast was er eind 2021 een eerste clubtour samen met de Nijmeegse band Foxlane. Het absolute hoogtepunt kwam echter begin 2022 op het Noorderslag festival! Met lovende woorden van onder andere Het Parool, OOR en Musicmaker Magazine gooide de band hoge ogen. 3voor12 riep POM zelfs uit tot 2e beste act van het festival. Hierna volgde een bomvolle festivalzomer met 36 festivals en nu dus de eerste eigen clubtour.<br>
Tijdens de clubtour zal de band haar publiek verwennen met een karakteristieke liveshow vol energie en een voorproefje geven van het komende debuutalbum. POM is de band die je dit jaar niet mag missen, dus wees erbij!</p>
                    
                    					
                    					<div class="video-wrap">
                            <div class="videowrapper"><iframe width="560" height="349" src="https://www.youtube.com/embed/Hpz__4BlZCA?rel=0" frameborder="0" allowfullscreen=""></iframe></div>
					</div>
                    					
					
					
					
					
					
					
				