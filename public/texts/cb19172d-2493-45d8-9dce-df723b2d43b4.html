
					<p><strong>De show van Foals in AFAS Live op 13 mei 2021 (oorspronkelijke datum 14 april 2020) is verplaatst naar 15 mei 2022.</strong></p>
<p><strong>Helaas heeft Foals, i.v.m. de maatregelen rondom het Corona virus in heel Europa, besloten de huidige tournee te verplaatsen naar 2022. Hiermee komt ook het concert dat op 13 mei 2021 (oorspronkelijke datum 14 april 2020) in AFAS Live zou plaatsvinden, te vervallen. De show van Foals in AFAS Live op 13 mei 2021 (oorspronkelijke datum 14 april 2020) is verplaatst naar 15 mei 2022.</strong></p>
<p><strong><br> De locatie en aanvangstijd blijven hetzelfde. Gekochte kaarten blijven geldig voor de vervangende datum, je hoeft hiervoor dan ook niets te doen. </strong></p>
<p>-----------------<br></p>
<p>Foals komt op 15 mei 2022 naar AFAS Live</p>
<p>Op 15 mei geeft de Britse indierock band Foals een concert in AFAS Live. De show staat in het teken van de nieuwe albums <em>Everything Not Saved Will Be Lost - Part 1 &amp; 2 </em>die beide verleden jaar uitkwamen. <strong>De kaartverkoop gaat via <a href="https://www.ticketmaster.nl/event/foals-tickets/251175?language=en-us" target="_blank">Ticketmaster</a>.</strong></p>
<p>In 2019 bracht Foals maar liefst twee albums uit, getiteld <em>Everything Not Saved Will Be Lost - Part 1 &amp; Part 2</em>. Beide platen staan symbool voor de reis die de band tot nu toe heeft afgelegd en die heeft geleid tot het meest succesvolle tijdperk in hun carrière. Part 1 werd in maart vorig jaar uitgebracht, debuteerde op de nummer twee positie van de officiële Britse albumcharts en ontving onder meer vijf sterren recensies van NME en The Independent. Daarnaast haalde de plaat het tot de shortlist voor de prestigieuze Mercury Prize en won een Q Award in de categorie Best Album. Op 18 oktober vorig jaar verscheen Part 2 waarmee de band hun allereerste nummer 1 album in de Britse hitlijsten scoorde. <br></p>
<p> Op 15 november verscheen op Amazon Prime Video de documentaire <a href="https://www.youtube.com/watch?v=8sPyL7YhFl0&amp;feature=youtu.be" target="_blank">Rip Up The Road</a>: Een concertfilm waarvoor de band 12 maanden lang is gevolgd tijdens hun eerdere tournee. <br> <br>De band uit Oxford werd opgericht in 2005 en bestaat uit zanger en gitarist Yannis Philippakis, drummer Jack Bevan, gitarist Jimmy Smith en toetsenist Edwin Congreave. Ze staan bekend om hun energieke live shows die bol staan van de overdonderende indierock. In 2019 gaven ze nog een concert in een razendsnel uitverkocht Paradiso en stonden ze op het hoofdpodium van Down The Rabbit Hole. </p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Bags-Policy.jpg" style="vertical-align: middle; cursor: pointer; max-width: 100%; height: auto;"></a></p>
<p><strong>Support Act: The Murder Capital</strong></p><p><strong>isla Talent Stage: Foxlane<br></strong>Birmingham boys uit Nijmegen? Foxlane laat zien dat het kan. Een DIY-unit met een vuige attitude vol explosiviteit bij wie altijd iets borrelt onder de oppervlakte. Strak en gebalanceerd, maar altijd klaar voor de aanval. Foxlane lijkt ook zó door de arty tijdgeest in een broednest van talent te zijn gebaard. Ze zijn in ieder geval net zo eigenwijs, dus bereid je voor.</p>
<p><strong>Restaurant First</strong><br><em>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</em></p>
				