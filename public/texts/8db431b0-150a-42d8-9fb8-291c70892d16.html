<p></p>
<p>Hold your horses! Zonder ze op te zadelen met de term ‘supergroep’, introduceren wij het nieuwe Nederlandse heavy rocktrio <strong>Fire Horse</strong>! Geworpen in het donkerste uur van de rock &amp; roll. De band bestaat uit werkpaarden die de sporen allang verdiend hebben in Birth of Joy, Peter Pan Speedrock en Grenadeers. De vuige rock ‘n’ roll van de heren is een paardenmiddel voor iedereen die wel houdt van een portie classic rock, die ook langs desertrock, grunge, stoner en heavy psych galoppeert. Vanavond staan ze ter promotie van het debuutalbum ‘Out Of The Ashes’ op stal in Little Devil voor een heerlijke portie horseplay. Wij staan alvast te trappelen. </p>
<p></p>