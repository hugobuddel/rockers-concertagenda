<p>‘Love metal’ pionier VV (Ville Valo) ken je waarschijnlijk als de leadzanger van de Finse band <strong>‘HIM’</strong>. De band werd in 1991 opgericht en bracht in de daarop volgende jaren acht studio-albums uit, waarvan ‘Tears on Tape’ in 2013 de laatste was. ‘Join Me (In Death)’ mag op de werelderfgoedlijst voor rock-anthems als deze zou bestaan, en ook ‘Wicked Game’ is een klassieker te noemen. In 2017 besloot de band nog één laatste tour te doen als afscheid, tot grote verbazing en shock van de fans.</p>
<p><strong>'Neon Noir'</strong><br>Nu is hij terug, VV staat in 2023 voor de achtste(!) keer in Paradiso. Begin dat jaar brengt hij zijn solodebuutalbum ‘Neon Noir’ uit en daar hoort natuurlijk een tour bij. De Finse zanger blijft dicht bij de sound die we van hem gewend zijn uit zijn ‘HIM’-tijden: <em>‘’but with the nuanced notes of a fine aged Cabernet. It’s the Mamas and the Papas dressed up as Metallica on their way to a Halloween bash at the Studio 54, and now who wouldn't want to witness that?‘’</em></p>