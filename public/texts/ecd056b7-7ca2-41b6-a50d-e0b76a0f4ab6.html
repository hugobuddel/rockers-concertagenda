<p>
  Om op te vallen in de drukbevolkte Britse gitaarscene moet je tegenwoordig
  aardig je best doen. Daarin slaagt DITZ echter met verve. De mengelmoes van
  noiserock en post-punk viel meteen in de smaak van scene-overste Joe Talbot en
  krijgt in de UK bijval in media als Loud &amp; Quiet en The Line of Best Fit.
  De plaat ‘The Great Regression’ uit 2022 schuurt en knarst als een malle
  waarbij onderwerpen als &nbsp;onzekerheid, gender, queerness, het anders zijn
  in de huidige maatschappij ruim baan krijgen. En terecht.
</p>
<p>
  Hammok is een kakelverse band uit Noorwegen en heeft met hun EP
  ‘JUMPING/DANCING/FIGHTING’ de nodige aandacht op zich weten te vestigen. De
  nummers zijn kort, maar hard en opvliegend. De puntige mix van post-hardcore
  met noise laat geen spaan heel en knalt de speakers uit. Aanrader.
</p>
<p>
  Paracetamøl heeft in 2022 hun album ‘itch itch itch.’ uitgebracht. een album
  vol kleine rauwe garagepunk bommetjes. Op het podium is het viertal een
  uitermate intense beleving: duister, hard en venijnig, in het verlengde van
  bands als Oh Sees en Metz. . De brede muzikale ervaring van de bandleden
  resulteert in een afwisselend geluid, zonder hiermee de garagepunk los te
  laten.
</p>
<section class="long-html__music-videos">
  <div class="iframe-wrapper-16-9">
    <iframe
      title="DITZ - Ded Würst"
      width="640"
      height="360"
      src="https://www.youtube.com/embed/x_Eyj_ae8oE?feature=oembed"
      frameborder="0"
      allow="accelerometer; autoplay; clipboard-write; encrypted-media; gyroscope; picture-in-picture; web-share"
      allowfullscreen=""
    ></iframe>
  </div>
</section>
