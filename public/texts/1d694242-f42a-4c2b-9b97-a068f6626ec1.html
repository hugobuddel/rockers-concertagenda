<p><strong>Danko Jones</strong> kan bij ons helemaal niets meer fout doen. Dat hij in een column voor <a href="http://www.huffingtonpost.ca/danko-jones/the-roadburn-festival_b_2837932.html" target="_blank">Huffington Post ons eigen Roadburn Festival de hemel in prijst</a>, is een reden. Een andere reden is dat Danko al bijna 20 jaar garant staat voor kick-ass balls-to-the-wall rock ‘n’ roll, wat zeggen we, HARD RAAAWK ‘N’ ROLL met hoofdletters! En wat een kneiter van een hits heeft dat opgeleverd. ‘Lovercall’, ‘Hard Enough’, ‘I Think Bad Thoughts’, ‘First Date’, ‘Code Of The Road’ en vaste set-afsluiter ‘Mountain’, om maar een paar te noemen. Godverdomme die circle pit in. <em>"</em><em>If you wanna do it, do it riiiight!"</em><br></p>
<p>Als opener komt de Belg <strong>Giac Taylor</strong> (bekend van Romano Nervosa) mee. We kunnen je uitleggen hoe dat klinkt, maar we kunnen je ook gewoon zeggen dat zijn laatste plaat 'First Of All ... Fuck You' heet en dan weten jullie ook genoeg, toch?</p>