<p><strong>Amorphis</strong> doet niet snel aan flauwe tours. Vorige keer stonden ze bij ons met Dimmu Borgir, nu nemen ze Eluveitie mee voor een co-headline show! Sinds Amorphis doorbrak met ‘Tales Of A Thousand Lakes’ is er veel veranderd. De band is zich altijd blijven ontwikkelen, in zoverre dat er zelfs weinig over is van de doom uit de beginjaren. Nu hebben ze een unieke en ongeëvenaarde amalgaam van melo-death, prog-, gothic- en folk-metal. De band brengt praktisch elke 2 jaar een nieuwe plaat uit, maar dit keer moesten we 4 jaar wachten op ‘Halo’, het vervolg op ‘The Queen Of Time’. Dus hoog tijd dat ze weer naar Nederland komen!<strong> Eluveitie</strong> is eigenlijk sinds hun debuut een grote naam in de folkmetal geweest. De Zwitsers onderscheiden zich al sinds jaar en dag door hun Keltische invloeden een scherp (melo-)deathmetal randje mee te geven, inclusief diepe grunts. En daarmee zijn ze al meer dan 15 jaar ongekend succesvol. </p>
<p>Supports worden later bekend gemaakt.</p>