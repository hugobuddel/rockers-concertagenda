<p>Kamchatka terug in dB’s!</p>
<p>Blues-, stoner- en psychedelische rock definiëren de sound van Kamchatka: een Zweeds powertrio bestaande uit zanger/gitarist Thomas ‘Juneor’ Andersson (o.a. King Hobo), slagwerker Tobias Strandvik en bassist Per Wiberg (o.a. Opeth, Spiritual Beggars, Candlemass, King Hobo).<br>
Kamchatka is zwaar beïnvloed door bluesrock bands van weleer – uit de periode eind jaren ’60 – begin jaren ’70: Jimi Hendrix’ Band of Gypsies, Robin Trower, Frank Marino &amp; Mahogany Rush, Mountain, Black Sabbath, Cream, Cactus, Ten Years After, Captain Beyond, Grand Funk, Humble Pie en Budgie. Zwaar op improvisatie gestoelde blues- en psychrock gespeeld door drie virtuozen op hun instrumenten. De band die zichzelf vernoemd heeft naar het vulkanisch actieve schiereiland Kamchatka aan de oostkust van Rusland, is een van de absolute toppers in het genre en speelde al van Rockpalast tot Desert Fest. Voor zowel bluesliefhebbers als stoners een must see.</p>
<p>Support komt van new kids DAN GREEN &amp; THE MYSTERY MACHINE dat zich heeft toegelegd op een mix van psychedelica en garage. Debuut LP van deze jongens is in de maak en ziet in de zomer van 2023 het licht. Nu vast live checken.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Kamchatka - Tango Decadence ( OFFICIAL VIDEO )" src="https://www.youtube.com/embed/pTZbWI3L3T8?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>
<p>&nbsp;</p>