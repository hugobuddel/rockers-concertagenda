
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p>In 2019 bliezen ze nog het dak van Dynamo tijdens de Impericon Never Say Die Tour. In mei 2022 zijn de boys van <strong>KING 810</strong> terug samen met een line up van <strong>Cabal</strong>,<strong> Born a New</strong>, ons eigen <strong>3 Eyed Kids</strong> en <strong>Yavid</strong> zelf. Dat wordt knallen.</p>
<h5>KING 810</h5>
<p>Het Amerikaanse <strong>KING 810</strong> leverde afgelopen jaar het puike AK Concerto No.47, 11th Movement in G Major. Eigenlijk was de bedoeling om op tour te gaan. Maar tja, Covid… In 2019 stond de metalcore band nog boven aan de poster van de <strong>Impericon Never Say Die Tour!</strong>, waarbij zij ook Dynamo aandeden. In 2022 wordt dat eindelijk opgevolgd met een eigen headlining tour. De sound van KING 810 is het best te typeren als Rapmetal en is de ideale smeltkroes van zowel urban als het ruige gitaarwerk. Zin in!<br>
<a href="https://www.facebook.com/KING810FLINT">facebook.com/KING810FLINT</a></p>
<p><strong>CABAL</strong></p>
<p>Cabal een van de meest belovende heavy bands uit Kopenhagen zal het publiek nog even net iets verder opwarmen voor King 810 het podium bestijgt. Ben je nog niet bekend met deze band, ga dan zeker luisteren naar het debut album ‘Mark of Rot’ uit 2018.</p>
<p><strong>YAVID<br>
</strong></p>
<p>Yavid is het solo rap project van David Gunn (King 810) dat ontstonden is tijdens het schrijven van “Suicide King”. Ondertussen heeft hij acht (!) albums uitgebracht onder dit solo project. Op deze geweldige avond geniet je dus twee keer van de muziek van David Gunn!</p>
<p><strong>BORN A NEW<br>
</strong>Born A New is een metalcore band uit New Jersey die opgericht werd in 2013. De band heeft hun fundering gebouwd op dynamische instrumentatie en hectische en energieke muziek. Na de release van een aantal EP’s, bracht Bor A New in 2019 eindelijk hun debut album uit genaamd “Eternal Isolation”. We kunnen niet wachten om de band live te zien in Dynamo!<br>
<a href="https://www.facebook.com/bornanewnj">facebook.com/bornanewnj</a></p>
<p><strong>3 EYED KIDS</strong><br>
Wat als metal harde seks zou hebben met hiphop?<br>
Of wat als Cardi B zwanger zou zijn van Rage Against The Machine?<br>
Raar – maar wij weten het antwoord al. Tijdens de lockdowns zijn er vreemde dingen gebeurd en wij waren er getuige van. Het resultaat: Three-Eyed Kids.<br>
Ze zien er op het eerste gezicht onschuldig uit, maar mind you; ze breken de boel af. Hoe schattig ze ook lijken: hun eerste woordjes gaan al gelijk over hoe de wereld moet veranderen.<br>
Deze hardcore-metal-hiphop-kids gaan ons flink verrassen met een unieke sound en energieke liveshow die je dot denken aan bands als Fever333, $uicideboyS of Ghostmane.<br>
<a href="https://www.facebook.com/3eyedkids">facebook.com/3eyedkids</a></p>
<p>Tickets gaan vanaf 5 november om 11.00 in de voorverkoop voor €17,50, aan de deur is het ticket €18,00.</p>
					