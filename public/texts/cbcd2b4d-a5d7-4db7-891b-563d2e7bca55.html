<p></p>
<p>We hebben hier een uitstekende punkavond voor je te pakken. Dit is het Nederlandse debuut van <strong>No Pressure</strong>, de gloednieuwe pop punk band van zanger Cannon Parker van een zekere andere bekende pop punk band. En mocht je meteen ‘ugh’ denken bij de term pop punk, weest gerust. Dit is van die goede, catchy punk, met één been in de hardcore. Dus geen tijd voor ballads of flauwe grappen, maar gaspedaal in en rammen. En zelfs als dat niet genoeg is, dan is het goed om te weten dat ook de mokerharde hardcoreband <strong>Sunami</strong> hun Nederlandse livedebuut maakt! ‘Hammerhead hardcore’ noemen ze het zelf. En met leden van o.a. Gulch, Drain en Hands of God weet je dat deze band even je oren pijn komt doen.<em> Sunami style, bitch!</em></p>
<p>De aanstormende Tilburgse punkband <strong>SWELL</strong> opent. Het is dan misschien een nieuwe band, maar op de eerste singles klinken ze alsof ze al jaren bezig zijn. Support your locals! </p>
<p></p>