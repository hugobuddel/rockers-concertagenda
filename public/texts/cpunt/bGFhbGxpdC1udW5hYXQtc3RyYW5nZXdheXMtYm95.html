
    <div class='long-html'>
    <section class='long-html__text'>
    
                <div>
                    <p>Voor Frisse Duyck speurt het poppodium van C. stad en land af op zoek naar talent van eigen bodem! Zodat jij iedere maand kennis kunt maken met nieuwe namen uit de Nederlandse muziekscene. Neem dus een duik en dompel jezelf deze editie onder in: Kalaalitt Nunaat, Boycry &amp; Strangeways.</p>
                </div>
            <p><strong>Kalaalitt Nunaat</strong><br>Een trein die maar doordendert, meedogenloos snel en luid. Dit beschrijft het best de groep noise rockers uit de havenstad van Nederland. Door snerpende, schreeuwerige gitaarfeedback te combineren met een oerbas, nog hardere drums en de meest harde zang, slaagt de groep erin schoonheid te vinden in lawaai en eenvoud. Met hun ravage hebben ze al op vele podia en festivals in Nederland en België gestaan, waaronder Left of the Dial, Grasnapolsky en een EP-release in Rotown Rotterdam. De band heeft al twee EP's uitgebracht, "Television" en hun nieuwste "Texoprint". Met het oog op de toekomst werkt het trio aan het uitbrengen van een set singles, een nieuwe EP en het spelen van nog veel meer shows in heel Europa.</p><p><strong>Boycry</strong><br>Met een melodramatische blik op het verleden, het heden en de toekomst maakt boycry dromerige postpunk die de eenzaamheid van het digitale tijdperk probeert te verwoorden. Ze zijn het laatste beetje houvast in een futurum waarin niets echt is. Dit met een flinke korrel zout, cynisme, synthesizers en catchy melodieën.</p><p><strong>Strangeways</strong><br>Strangeways maakt melancholische alternatieve pop-rock met een grote Britse invloed. De muziek doet je denken aan de vroege jaren 2000 en combineert de zachte emotie van bands als Coldplay en Keane met harde gitaren. Dit komt samen in meeslepende, emotionele muziek met een randje van rauwe hoop.</p>
        
    </section>
    <section class='long-html__music-videos'><div class='iframe-wrapper-16-9'><iframe width="560" height="315" allow="autoplay; encrypted-media" allowfullscreen="" src="https://www.youtube.com/embed/D0_DBM1KtYU?rel=0" data-gtm-yt-inspected-7="true"></iframe></div></section>
    
    </div>
  