
    <div class='long-html'>
    <section class='long-html__text'>
    
                <div>
                    <p>Deze middag staan Moribund Oblivion, Massive Assault, Mouflon en Fatesealer in ons poppodium!</p>
                </div>
            <p><strong>Moribund Oblivion</strong><br>De band werd in 1999 opgericht door Bahadir Uludaglar. In 2002 kwam hun eerste EP en in 2004 hun eerste album. Het debuut bezorgde Moribund Oblivion direct een naam in de Turkse black-metalscene. Met hun tweede album breidde die bekendheid zich uit over de hele wereld, &nbsp;vooral in Europa. Ook het album ‘Manevi’, bijzonder vanwege de volledig Turkstalige songteksten, werd goed ontvangen in de metalwereld. Fans van de band noemen Moribund Oblivion ook wel “concertmonsters” vanwege hun gepassioneerde liveshows. Speelverslaafd als ze zijn kan de band niet wachten om hun muziek ook in ons poppodium met nieuwe mensen te delen.</p><p><strong>Fatesealer</strong><br>Een vuige metal band uit het oosten, opgericht in coronatijd in 2020. De band heeft zijn eerste show al snel gespeeld, in het voorprogramma van Cryptosis. Hierna is de band flink gaan repeteren en uitproberen om een gebalanceerde set te creëren die bestaat uit een mix van black, death en sludge metal. Ondertussen werden shows gespeeld op bijvoorbeeld festivals zoals Pitfest Indoor en Bands of Hades. Daarnaast kwamen zalen als Tinus in Limburg, de Neushoorn in Leeuwarden en Metropool Hengelo en Enschede aan bod. Ondertussen heeft de band een EP opgenomen waarvan de title track 'Sleepwalker' is. Deze furieuze track geeft alvast een voorproefje voor wat er te wachten staat. De opkomende EP zal een laaiende mix zijn van vurige sludge/black metal met een vleug Entombed, maar vooral een woedende intentie.&nbsp;</p><p><strong>Mouflon</strong><br>In 2018 meldde&nbsp;Mouflon uit Arnhem zich aan het front der zware metalen met het prima ontvangen album ‘Devastations’. Recensent Al Foet omschreef het werk als “ouderwetse doomdeath met een kleverige sound, een vette heavy groove, meeneuriebare ritmes en een goede houdbaarheidsdatum”. Vier lange jaren later is er opvolger&nbsp;‘Pure Filth’. Mouflon is de afgelopen vijf jaar flink gegroeid, en dat is ook zeker te horen op het album.</p><p><strong>Massive Assault</strong><br>Deze band staat voor geslijpte gitaarsounds, beukende drums, een krachtige bass en agressieve zang. De muziek is een perfecte mix van de vroege 90's death metal en D-beat/crust. De Nederlandse band ontstond in 2003 en staan bekend om hun indrukwekkende gitaarsound, energieke live optredens en samengestelde skills.</p>
        
    </section>
    <section class='long-html__music-videos'><div class='iframe-wrapper-16-9'><iframe width="560" height="315" allow="autoplay; encrypted-media" allowfullscreen="" src="https://www.youtube.com/embed/b8rfIi6kA4k?rel=0" data-gtm-yt-inspected-7="true"></iframe></div></section>
    
    </div>
  