
    <div class='long-html'>
    <section class='long-html__text'>
    
                <div>
                    <p>Op 27 oktober presenteert de Hoofddorpse band Solarcycles hun langverwachte eerste full-length album 'LUNAR', en jij kunt daarbij zijn! Tijdens deze adembenemende releaseshow brengt Solarcycles de mysterieuze en magische sfeer van het album tot leven.</p>
                </div>
            <p>Solarcycles is een symfonische folk metalband met een unieke melancholische sound. Hun teksten belichten een rijke wereld van emoties, verborgen kennis, spiritualiteit en maatschappijkritische thema's, waarbij de connectie tussen de mens en de natuur centraal staat. Frontvrouw Sascha's meeslepende en emotionele vocalen creëren een betoverende ervaring die het publiek in zijn greep houdt. Het krachtige melodische metal en heavy rock geluid van de band wordt extra uniek dankzij het samenspel tussen gitaar en viool.</p><p>Frontvrouw Sascha zegt: "We streven ernaar om het publiek het gevoel te geven dat zij een transcendentale reis maken naar de wereld van onze muziek. We hebben hier jaren naartoe gewerkt en iedereen is welkom om dit bijzondere moment met ons te vieren."</p><p>Na de show is er ruimschoots gelegenheid om met de bandleden te spreken en gesigneerde CD's en merch te bemachtigen. Kom en laat je betoveren door de muzikale reis van Solarcycles tijdens deze speciale avond. Mis deze unieke ervaring niet en vier de release van 'LUNAR' in C. Hoofddorp!</p><p><strong>Support: Ylisia</strong><br>Ylisia is een symfonische metalband uit Rotterdam met invloeden van o.a. Kate Bush, The Gathering &amp; Within Temptation. De muziek is stevig, meeslepend &amp; betoverend. De band bestaat uit vocaliste Liesbeth Cordia (Eve’s Fall), toetsenist George van Olffen (Kingfisher Sky), gitarist Martijn de Zeeuw, Eva Levina (drums) en bassist Tim Hoogervorst (theNAME).&nbsp;</p>
        
    </section>
    
    
    </div>
  