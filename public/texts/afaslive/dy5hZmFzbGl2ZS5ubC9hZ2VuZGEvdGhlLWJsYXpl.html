
    <div class='long-html'>
    <section class='long-html__text'>
    
					<p><strong>Op woensdag 17 april doet The Blaze AFAS Live aan tijdens hun 'Jungle' tour. De ticketverkoop start op vrijdag 27 oktober om 10:00 via ticketmaster.nl</strong></p>
<p>Vocalen die klinken als een mantra, doordringend en haast mystiek. Dat is het kenmerkende geluid van The Blaze. Het is het geluid dat zorgde voor de doorbraak van dit Franse duo met hun debuutalbum 'Dancehall' in 2018. Het bracht Guillaume en Jonathan Alric over de hele wereld, van uitpuilende clubs tot uitzinnige menigtes op festivals. De neven keerden vol inspiratie terug en begonnen direct te werken aan nieuw materiaal wat zich uit in hun nieuwe project 'Jungle' (2023). Voor dit album stelde ze zichzelf ten doel om hun visuele uitingen én muziek naar een nóg hoger level te tillen. Voor het duo zijn de twee kunstuitingen onafscheidelijk. Hun onweerstaanbare en dromerige songs worden altijd vergezeld door meeslepende clips met de productiewaarden van een minispeelfilm. Het zijn video's die zij steevast zelf produceren en regisseren met steeds weer spraakmakende resultaten.</p>
<p>Voor hun video's laten de Parijzenaren zich inspireren door diverse culturen en stedelijke jungles die voor hen dienen als een onuitputtelijke bron van inspiratie. Voor de Jungle tour nemen ze een futuristisch ogend decor mee waarin hun custom-made visuals een geheel nieuwe lading krijgen. Het zorgde al voor memorabele liveshows op toonaangevende festivals als Coachella en Down The Rabbit Hole. Het duo staat in de startblokken om hier nog een schepje bovenop te doen voor hun show in AFAS Live op woensdag 17 april. </p>

<p><br></p>
				
    </section>
    <section class='long-html__music-videos'><div class='iframe-wrapper-16-9'><iframe width="560" height="220" src="https://www.youtube.com/embed/Z_lgOwrtl2M?si=FkpQSLohByj2zy3U" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></div><div class='iframe-wrapper-152px'><iframe style="border-radius:12px" src="https://open.spotify.com/embed/playlist/6EuZ0omdAN2cznPHtK9t3R?utm_source=generator" width="100%" height="352" frameborder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe></div></section>
    
    </div>
  