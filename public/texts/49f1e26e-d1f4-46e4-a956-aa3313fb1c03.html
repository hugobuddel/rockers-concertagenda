<div class="long-html">
  <section class="long-html__text">
    <div>
      <div>
        <div>
          <div>
            <p>
              Meezingen met hits als Whole Lotta Rosie, Paradise City, Enter
              Sandman of The Trooper? Op vrijdag 29 december brengt het LEGENDS
              of ROCK Tribute Festival opnieuw een waar rock-spektakel naar
              Eindhoven, met de beste tributes aan AC/DC, Metallica, Guns N’
              Roses en Iron Maiden. Een line-up van no. 1 tributebands die
              alle<strong>&nbsp;</strong>hits en favoriete albumsongs van hun
              muzikale helden over het publiek uitstorten. Afgemaakt met een
              spectaculaire lichtshow en dynamische special effects. Noteer maar
              vast in je agenda!
            </p>
          </div>
        </div>
      </div>
    </div>
    <div>
      <div>
        <div><h3>De line-up</h3></div>
      </div>
    </div>
    <div>
      <div>
        <div>
          <div>
            <p>
              <strong>Tijdschema:</strong><br />
              19.30 uur: Iron Maiden by Harris (NL)<br />
              20.50 uur: Guns N’ Roses by Slash N’ Roses (NL/BE)<br />
              22.25 uur: AC/DC by High Voltage (BE/NL)<br />
              23.55 uur: Metallica by Present Danger (NL)
            </p>
          </div>
        </div>
      </div>
    </div>
    <div>
      <div>
        <div><h3>Iron Maiden door Harris</h3></div>
      </div>
    </div>
    <div>
      <div>
        <div>
          <div>
            <p>
              Vernoemd naar Iron Maiden bassist en oprichter Steve Harris,
              speelt de Nederlandse Iron Maiden tribute band Harris al geruime
              tijd alle zalen en festivals plat. De focus ligt op legendarische
              albums als&nbsp;<em
                >Killers, The Number Of The Beast, Piece Of Mind&nbsp;</em
              >en&nbsp;<em>Powerslave</em>&nbsp;en daarmee voert Harris het
              publiek terug naar de New Wave Of British Heavy Metal van de
              roemruchte jaren '80. Met, tot in de perfectie uitgevoerde,
              iconische nummers als&nbsp;<em
                >Aces High, Run To The Hills, Hallowed Be Thy Name, Can I Play
                With Madness&nbsp;</em
              >en<em>&nbsp;Fear Of The Dark</em>&nbsp;zorgt Harris voor een
              wervelende show waarbij iedere hardrock en metal liefhebber hun
              hart kan ophalen en de longen kan leegschreeuwen. Dankzij een
              super energieke frontman, twee top gitaristen en een dijk van een
              ritmesectie staat Harris garant voor een spectaculaire show.
            </p>

            <p>&nbsp;</p>
          </div>
        </div>
        <div>
          <div><div></div></div>
        </div>
      </div>
    </div>
    <div>
      <div>
        <div><h3>Guns N’ Roses door Slash N’ Roses</h3></div>
      </div>
    </div>
    <div>
      <div>
        <div>
          <div>
            <p>
              Slash N’ Roses bestaat uit vijf doorgewinterde muzikanten en is
              een Nederlands eerbetoon aan de levende gitaar legende Saul
              Hudson, beter bekend als ‘Slash’! Slash N’ Roses zet een daverende
              show neer met spetterende uitvoeringen van de beste songs die
              Slash in zijn carrière gemaakt heeft.&nbsp;De setlist van Slash N’
              Roses bevat de grootste hits van Guns N’ Roses als o.a.&nbsp;<em
                >Paradise City, November Rain, Sweet Child O’Mine, Live &amp;
                Let Die</em
              >&nbsp;en is verder gebaseerd op de meest recente tournee van
              Slash ft. Myles Kennedy &amp; The Conspirators. Daarnaast komen
              ook de beste songs van Slash’s Snakepit, Velvet Revolver en het
              ‘solo’ album “Slash” voorbij. Met afzonderlijk vele jaren live- en
              studio ervaring delen de mannen van Slash N’ Roses dezelfde liefde
              en passie voor stevige muziek en het werk van Slash in het
              bijzonder. De performance staat als een huis, de muzikale details
              kloppen en de passie spat er van af! Dát is Slash N’ Roses!&nbsp;
              &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
              &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
              &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
              &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
              &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
              &nbsp; &nbsp;&nbsp;
            </p>

            <p>&nbsp;</p>
          </div>
        </div>
        <div>
          <div><div></div></div>
        </div>
      </div>
    </div>
    <div>
      <div>
        <div><h3>AC/DC door High Voltage</h3></div>
      </div>
    </div>
    <div>
      <div>
        <div>
          <div>
            <p>
              Na haar oprichting in 1992 heeft High Voltage zich bewezen als
              authentiek eerbetoon aan AC/DC. Al zoveel jaren speelt de band de
              podia plat en doet zij het publiek herinneren aan avonden vol
              zwetende, pure Rock ’n Roll. Dankzij haar intensieve optredens
              heeft de band al overal furore gemaakt. Zo is bijvoorbeeld haar
              versie van&nbsp;<em>Whole Lotta Rosie</em>&nbsp;door het Franse
              Hard Rock Magazine uitgekozen om deel uit te maken van hun AC/DC
              tribute CD, begeleidt door de volgende opmerking: “Deze Belgische
              band zou AC/DC kunnen vervangen zonder dat het publiek het in de
              gaten zou hebben.” (HRM Oktober 2000). De setlist bestaat
              bijvoorbeeld uit&nbsp;<em>Highway To Hell</em>,&nbsp;<em
                >Let There Be Rock</em
              >,&nbsp;<em>Whole Lotta Rosie</em>,&nbsp;<em>Hells Bells</em
              >,&nbsp;<em>Thunderstruck</em>&nbsp;en&nbsp;<em
                >Stiff Upper Lip</em
              >, maar&nbsp;<em>For Those About To Rock</em>&nbsp;kan ook
              gespeeld worden met complete kanonnenshow. Daarbij speelt de band
              ook de minder bekende nummers zoals&nbsp;<em>Go Down</em
              >,&nbsp;<em>Gone Shootin’</em>,&nbsp;<em
                >What’s Next To The Moon</em
              >&nbsp;of&nbsp;<em>Touch Too Much</em>. Als je een dergelijke
              setlist combineert met een explosieve rockshow, dan krijg je
              gegarandeerd een hoogst memorabele avond.&nbsp;
            </p>

            <p>&nbsp;</p>
          </div>
        </div>
        <div>
          <div><div></div></div>
        </div>
      </div>
    </div>
    <div>
      <div>
        <div><h3>Metallica door Present Danger</h3></div>
      </div>
    </div>
    <div>
      <div>
        <div>
          <div>
            <p>
              Met de start in 2005 is Present Danger in de loop der jaren
              uitgegroeid tot één van de meest gewaardeerde Metallica tributes
              van de Benelux en Duitsland. Present Danger weet onder leiding van
              gitaarvirtuoos en leadzanger Thijs de Jong een ongelofelijk hoog
              niveau te halen. Met een combinatie van passie, nauwkeurige sounds
              en een sterke podiumpresentatie, heeft de band zich via
              indrukwekkende optredens op gerenommeerde festivals en poppodia
              opgewerkt tot één van de toonaangevende acts in het
              tribute-circuit. Tijdens haar optreden zullen niet alleen de
              grootste hits als&nbsp;<em>Enter Sandman</em>&nbsp;en&nbsp;<em
                >Nothing Else Matters</em
              >&nbsp;voorbij komen, maar ook de beste albumnummers uit de rijke
              geschiedenis van Metallica.
            </p>

            <p>&nbsp;</p>
          </div>
        </div>
        <div>
          <div><div></div></div>
        </div>
      </div>
    </div>
  </section>
</div>
