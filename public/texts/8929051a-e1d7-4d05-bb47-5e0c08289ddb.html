<div class="lead col-sm-12">
<div class="row">
<div class="content-column">
<p>De meeste bands ontdek je zelf. Maar heel soms loop je ze ongevraagd op, overkomen ze je. De meeste bekende bands breken door. Maar heel soms breken ze uit. Als een akelige ziekte of een bende misdadigers. We hebben het natuurlijk over KUTSCHURFT, de band waar je het liever niet over hebt. Op 7 januari in de grote zaal van Gebr. de Nobel!</p>
</div>
</div>
</div>
<div class="item text col-sm-12">
<div class="row">
<div class="content-column">
<p>In 1999 door een opeenstapeling van foute keuzes ontstaan in het Pieter Baan Centrum, Utrecht. Sindsdien berucht, voortvluchtig en gezocht. Gevormd uit Dr. Schurvt, Dr. Zmegma, Dr. Ranzz &amp; Dr. Puzroggel als de 4 rotstreken van een misselijkmakend kompas.</p>
<p>Al grensoverschrijdend, intimiderend en bedreigend lang voordat het hip werd. Niet uit de tijd van ‘toen kon dat nog’, want dit heeft nooit gekund. Vaak geweigerd, doodgezwegen en verboden. Volkomen terecht doch zonder succes.</p>
<p>Hun stijl trachten te omschrijven is zinloos. Deze mannen hebben geen stijl. Noch een geweten of enige affiniteit met persoonlijke hygiëne. De meest eetlustbedervende band van het Nederlandse taalgebied. Nooit gestopt en niet te stoppen. Dit is de muziek waar je moeder je ooit voor waarschuwde. Voor ze zelf voor de bijl ging… SCABIA AD VAGINUM</p>
</div>
</div>
</div>