<p>Liveshows van <strong>Heilung</strong> zijn niet zomaar een concert, het is een ware beleving. Het collectief met leden uit Denemarken, Duitsland en Noorwegen brengt het publiek in extase met donkere soundscapes, sjamanistische ritmes en vocalen die je transporteren naar een andere wereld. Zelf betitelen ze hun unieke stijl als '<em>Amplified History</em>'. In 2019 liet de band al een onuitwisbare indruk achter tijdens Roadburn Festival waar ze gekleed in middeleeuwse klederdracht het publiek wisten te bezweren met een rituele live ervaring. Vandaag keren ze terug met nieuw materiaal en een nieuw ritueel.<br><br></p><p>Als support komt <strong>Eivør</strong> mee. De Faroëse zangeres maakt een experimentele mix van pop, triphop en folk. Ze was eerder al te horen in Game Of Thrones, The Last Kingdom&nbsp;en&nbsp;Vikings. <strong>Lili Refrain</strong> opent. De Italiaanse maakte in 2022&nbsp;indruk op Roadburn met haar indrukwekkende mix van folk, drone en improv.&nbsp;</p>