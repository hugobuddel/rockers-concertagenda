
    <div class='long-html'>
    <section class='long-html__text'>
    <div><p>De Nederlandse darkwaveband Clan of Xymox heeft wereldwijd indruk weten te maken door de duistere en intieme aspecten van het genre te verkennen. Clan of Xymox heeft voortdurend nieuwe geluiden in hun muziek geïntegreerd, maar is altijd trouw gebleven aan het kenmerkende goth rock geluid van de jaren tachtig. BBC's John Peel noemt de band zelfs de pioniers van darkwave!&nbsp;</p><p>Met een oeuvre dat al meer dan 18 studio albums kent heeft Clan of Xymox zeker een stempel gedrukt op het genre.&nbsp;Maar hun invloed reikt verder dan de grenzen van Nederland.&nbsp;Hun album ‘Twist of Shadows’ uit 1989 verkocht alleen al in de Verenigde Staten meer dan 300.000 exemplaren.</p><p>Tijdens de pandemie heeft zanger en gitarist Ronny Moorings de tijd benut om veel nieuw materiaal te schrijven. Dit nieuwe werk blijft trouw aan de donkere en intieme sfeer waar de band om bekend staat. Op meesterlijke wijze verkent de band nog steeds het karakteristieke geluid van dark wave, waarmee ze internationaal succesvol blijven.</p></div>
    </section>
    
    
    </div>
  