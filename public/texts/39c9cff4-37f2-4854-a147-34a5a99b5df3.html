
					<p><strong>Helaas is het concert van Faith No More dat gepland stond op 19 juni 2022 geannuleerd.</strong></p>
<p><strong>"Unfortunately due to our current challenges, we aren’t going to be ready to perform for the upcoming Australian and European tours. To play at anything less than 100% after so long is not an option for us. We apologize to all of you ticket holders, and are forever grateful to our fans for your support and understanding."</strong></p>
<p><strong>Gekochte kaarten worden geannuleerd en het bedrag wordt binnen enkele weken teruggestort op het rekeningnummer waarmee de tickets zijn gekocht.</strong></p>
<p><strong>--------</strong><br></p>
<p>Op zondag 19 juni 2022 komt Faith No More voor een concert naar AFAS Live. De band rond zanger Mike Patton gaat na een pauze van 4 jaar weer op tour en doet deze zomer verschillende zalen en festivals aan. <strong>De kaartverkoop van het concert verloopt via <a href="http://www.ticketmaster.nl" target="_blank">Ticketmaster</a>.&nbsp;</strong><br></p>
<p>De muziek van Faith No More is moeilijk in een categorie onder te verdelen. De band uit Californië meandert met gemak tussen metal, rock, alternative en funk door.<br> <br>Debuutalbum We Care A Lot uit 1985 en Introduce Yourself uit 1987, nog met Chuck Mosley op zang, zijn ware cult klassiekers. Maar toen Mosley werd vervangen door Mike Patton leek de band klaar voor een bredere doorbraak. In 1989 brengt FNM het album The Real Thing uit, met “hitsingle” Epic. Het zijn de hoogtijdagen van MTV en de zender heeft de single omarmd, wat resulteert in goede airplay. Met het album Angel Dust uit 1992 weet de band echt door te breken, met singles als Midlife Crisis, en vooral I’m Easy, een cover van de Commodores, geschreven door Lionel Richie.<br> <br>Er zouden nog 2 succesvolle albums uitkomen, King For A Day... Fool For A Lifetime en Album Of The Year, voordat de band in 1998 besluit te stoppen. De leden spelen al lang samen en vinden het tijd om elk hun eigen weg te gaan, wat ruimte geeft voor verschillende soloprojecten.<br> <br>In 2009 komt de band samen voor een lange reünietour. „Maar na een paar jaar werd die reünie een beetje belachelijk”, concludeerde de groep volgens toetsenist Roddy Bottum. „Als we doorgingen, dan moesten er ook nieuwe nummers komen.” In 2015 bracht Faith No More de comebackplaat Sol Invictus uit.<br> <br>2015 is ook het jaar dat Faith No More voor het laatst in Europa op het podium stond, onder andere op Pinkpop. Eerder kondigde de band aan in 2020 weer te gaan touren. Er staan inmiddels meerdere headlineshows en festivals op de agenda, en vandaag wordt daar AFAS Live aan toegevoegd.<br>&nbsp;&nbsp;<a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg"></a></p>
<p><strong>Restaurant First</strong><br><em>Kom voorafgaand aan het concert een hapje eten bij Restaurant First.&nbsp;<a href="https://www.afaslive.nl/eten-drinken" target="_blank">Reserveer nu</a>&nbsp;een tafel en geniet van heerlijke gerechten afgestemd op het seizoen.&nbsp;Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken.&nbsp;Voor overige vragen, wijzigingen of (groeps)reserveringen kan je mailen naar&nbsp;<a href="mailto:restaurant@afaslive.nl">restaurant@afaslive.nl</a>.</em></p>
				