
					<p><strong>Als gevolg van de door de overheid genomen maatregelen om het coronavirus te bestrijden, is het concert van Tyler, The Creator dat gepland stond op 7 juni 2021, originele datum 8 juni 2020, in AFAS Live verplaatst naar&nbsp;7 juni 2022.<br></strong></p>
<p><strong>De locatie en aanvangstijd blijven hetzelfde. Gekochte kaarten blijven geldig voor de vervangende datum. Je hoeft hiervoor dan ook niets te doen.&nbsp;&nbsp;</strong></p>
<p><strong>----------</strong></p>
<p><strong>&nbsp;</strong>De Amerikaanse artiest en producer Tyler, The Creator komt op 7 juni 2022 naar AFAS Live.&nbsp;</p>
<p>Tyler, The Creator bereikte met zijn studioalbum IGOR de eerste plaats op de Amerikaanse Billboard 200. De eigenzinnige, experimentele artiest uit Los Angeles werkte op dit album samen met vele bekende artiesten, waaronder Kanye West, Pharrell en Solange. IGOR is bovendien niet alleen een commercieel succes, maar werd ook door de muziekpers lovend ontvangen. Zo gaf Rolling Stone het album vier sterren en noemde het een “rich and messy mélange of R&amp;B, funk and rap”.<br> &nbsp;<br> Tyler, The Creator begon zijn muziekcarrière als mede-oprichter van het hiphopcollectief Odd Future, maar brak in 2011 als soloartiest door met zijn album Goblin. Sindsdien scoorde de rapper hits met nummers als Yonkers, I Think en Earfquake. Daarnaast produceerde hij tracks voor onder anderen Frank Ocean, Mac Miller en Solange. Sinds 2012 cureert hij ook jaarlijks het festival Camp Flog Gnaw Carnival met spraakmakende en unieke shows van zijn favorieten artiesten.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="vertical-align: middle; cursor: pointer; max-width: 100%; height: auto;"></a><br></p>
<p><strong>Isla Talent Stage: LO-FI LE-VI<br></strong>De soms wat verlegen Levi Dronkert maakt een mix van indie, R&amp;B en pop, waarmee hij inmiddels al twee EP’s heeft uitgebracht. In 2015 stuurt Levi een clipje van zichzelf naar Tyler, the Creator, die daar op reageerde met “I LIKE THIS DUDE!". Het is daarom dan ook volkomen logisch dat hij op 8 juni na het concert van Tyler in de isla Talent Stage mag spelen.<br><br><strong>Restaurant First<br></strong><em>Kom voorafgaand aan het concert een hapje eten bij Restaurant First.&nbsp;<a href="https://www.afaslive.nl/eten-drinken" target="_blank">Reserveer nu</a>&nbsp;een tafel en geniet van heerlijke gerechten afgestemd op het seizoen.&nbsp;Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken.&nbsp;Voor overige vragen, wijzigingen of (groeps)reserveringen kan je mailen naar&nbsp;<a href="mailto:restaurant@afaslive.nl">restaurant@afaslive.nl</a>.</em></p>
				