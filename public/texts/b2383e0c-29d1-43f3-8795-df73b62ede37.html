
                

                <!-- wp:paragraph -->
<p><strong>Wow! Een hele dikke black metal package met hedendaagse upcoming namen in ons Neushoorn Café. Het Duitse Beltez gaat je omverblazen met hun beklijvende melodieën, aangrijpende kreten en beukende drums. De vijfkoppige band Terzij De Horde uit Utrecht brengt een mix van black metal, progressieve doom, chaotische screamo en extreme hardcore en Ggu:ll uit Tilburg speelt op geheel eigen wijze met de typische elementen uit het doomgenre: logge, loodzware riffs, loops en herhaling.</strong></p>
<!-- /wp:paragraph -->

<!-- wp:paragraph -->
<p><strong>Beltez</strong></p>
<!-- /wp:paragraph -->

<!-- wp:paragraph -->
<p>Beltez is gevormd als een opnameproject door twee personen in 2002 en is sinds 2014 actief als een volledige band. De band is bezig aan een opmars en verovert langzaam de Duitse en Europese scene. Keulen is sowieso al een stad waar ook andere fijne bands als Ultha en Sun Worship zijn gevestigd, twee namen waaraan ook Beltez bij het luisteren van hun muziek je enigzins aan zou kunnen doen denken. Beklijvende melodieën, aangrijpende kreten en beukende drums verpakt in een dicht, sinister en zeer humeurig stuk muziek. Het resultaat is een 'monolithische entiteit die zowel beangstigt als verleidt'.</p>
<!-- /wp:paragraph -->

<!-- wp:paragraph -->
<p><strong>Terzij De Horde</strong></p>
<!-- /wp:paragraph -->

<!-- wp:paragraph -->
<p>Terzij De Horde heeft altijd geprobeerd zich niet te beperken tot genres op zich. Door de jaren heen zijn er altijd elementen van black metal, progressieve doom, chaotische screamo en extreme hardcore geweest, maar deze hebben nog nooit zo duidelijk als één unieke combinatie gevoeld. Het geluid van de band werd vroeger omschreven als een mengelmoes van bands als Wolves in the Throne Room, Kickback, Khanate en Neil Perry. De laatste jaren wordt de band echter steeds meer genoemd als een unieke sterke Nederlandse black metal band, met een eigen geluid en een liveshow die amper te vergelijken is met andere acts.</p>
<!-- /wp:paragraph -->

<!-- wp:paragraph -->
<p><strong>Ggu:ll</strong></p>
<!-- /wp:paragraph -->

<!-- wp:paragraph -->
<p>Ggu:ll is het voertuig van de verlorenen. Een manier om in de lege oogkassen van het lijden te staren en het gebrek aan duiding, betekenis en grond te verdragen. Het verdragen van nederlagen en verlies. Het is een haven voor zij die schreeuwend ter wereld komen. Eenzaam terugkerend, zichzelf hervinden in het soelaas dat het gezelschap van hun gelijken brengt. De eenzaamheid delend van de angst van het in-de-wereld-zijn.</p>
<!-- /wp:paragraph -->

<!-- wp:paragraph -->
<p><em>Zaal: NH Café</em></p>
<!-- /wp:paragraph --><div class="responsive-embed" style="margin-top: 2rem"><iframe title="Beltez - A Grey Chill and a Whisper (Track Premiere)" width="1778" height="1000" src="https://www.youtube.com/embed/Ry3-E-iHRyE?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div>            