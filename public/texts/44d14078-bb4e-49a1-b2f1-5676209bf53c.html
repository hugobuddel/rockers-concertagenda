<p>Het heeft zestien jaar mogen duren, maar de waterpijplurkers van Bongzilla hebben eindelijk een nieuw album genaamd Weedconsin uitgebracht. Smijt wat haze in je grinder, rol een spliff en laat de wietbakens ontbranden. Vandaag verliezen we ons in de dichte dampen van de lome riffs en de gortige baslijnen.</p>
<p>Het Amerikaanse Bongzilla is een zwaargewicht in het stonerdoomgenre. Ze scharen zich onder genregrootheden als Sleep, Electric Wizard en Weedeater.<br>
Met hun album Weedconsin op Heavy Psych Sounds levert het voor het eerst als trio opererende Bongzilla een album af dat bol staat van zware doses stoner, doom en psychedelische space rock waarmee het precies doet waar het goed in is, zware en logge riffs afvuren ondersteund door een beukende ritmesectie. Deze plaat volgt een pad van zware riffs, geestverruimende jams, sonische tonen en stampende beats maar zal vooral live lekker klinken als je broekspijpen gaan trillen.<br>
Topper in het genre. Tickets zullen wel hard gaan vermoeden we..</p>
<p>Support komt van het Belgische Modder, een band waarvan de naam al aangeeft in welke richting je broekspijpen gaan wapperen. Met riffs ontworpen om je nek te laten breken, ondersteund door donderende baslijnen, groovende drums, industriële samples en synths, smeed vijfkoppige sludge &amp; doom-formatie Modder een uniek geluid in het sludge-landschap. In 2023 hebben ze één doel voor ogen; namelijk elk podium compleet verpletteren door hun riff-worship naar het hoogst mogelijke geluidsniveau te brengen. Hun gelijknamige debuutplaat is uit op Consouling Sounds in een samenwerking met Lay Bare recordings.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Bongzilla - Weedsconsin (Full Album 2021)" src="https://www.youtube.com/embed/Rnzag5MybIQ?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div></div>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="MODDER - Modder [FULL ALBUM] 2021" src="https://www.youtube.com/embed/H_VknKlnE6I?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid1" id="player_2"></iframe></div></div>