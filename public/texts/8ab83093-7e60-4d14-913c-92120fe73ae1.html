<p>Zeven jaar na hun laatste show in Utrecht keert de Amerikaanse sludge- en doommetalband&nbsp;<b>Primitive Man</b>&nbsp;terug naar de Do(o)mstad voor een exclusieve Nederlandse clubshow. In de tussentijd timmerde het trio uit Denver hard aan de weg, met onder meer een show op het hoofdpodium van Roadburn en een samenwerking met Full Of Hell tot gevolg. Ook de studioalbums van de productieve formatie, waarop elementen van black metal en noise elkaar de tent uitvechten, werden stuk voor stuk bewierookt om hun niets ontziende nihilisme.</p>