
    <div class='long-html'>
    <section class='long-html__text'>
    <p>Typhoon’s muziek is een viering van het mens-zijn met daarin altijd de boodschap dat we genoeg zijn: wij zijn liefde. Glenn de Randamie alias Typhoon, is een verhalenverteller die op een eerlijke en kwetsbare manier rapt, spreekt en zingt. Grote levensthema’s weet hij op een rake manier te vangen in persoonlijke uitingen over liefde, geloof, keuzes, slavernij en ambitie.</p><p>Door middel van zijn kleurrijke, energetische en poëtische muzikale verhalen neemt Typhoon je mee in het gesprek dat gaande is in de maatschappij, maar vooral ook in zijn persoonlijke leven. Nooit vingerwijzend, maar altijd in verbinding. In zijn live shows is deze verbinding een ervaring: je wordt niet alleen muzikaal, maar ook fysiek meegenomen in het verhaal dat hij te vertellen heeft. Op het ene nummer sta je te dansen en springen en bij het andere sta je liever stil om de teksten goed in je op te kunnen nemen.</p><a href="https://www.mctyphoon.nl/" target="_blank">Website van Typhoon</a><span>Sta- en (een beperkt aantal) zitplaatsen beschikbaar</span>
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/kn4jBlZw8nA?feature=oembed" frameborder="0" allowfullscreen></iframe></div><div class='iframe-wrapper-152px'><iframe title="Spotify Embed: Typhoon" loading="lazy" src="https://open.spotify.com/embed/artist/6kBlEsdNeNW2qnmW56xDhx?utm_source=oembed" class=""></iframe></div></section>
    
    </div>
  