
    <div class='long-html'>
    <section class='long-html__text'>
    <p>SERA (Sera de Bruijn) werd begin 2020 bekend door viral video’s op TikTok en Instagram, video’s waarin ze covers zingt van bekende hits vanuit haar ‘safe space’: haar auto. In korte tijd verzamelde ze hiermee miljoenen views, likes en volgers. Na het zingen van al die covers ging het kriebelen bij SERA en begint ze met het schrijven van eigen muziek. Debuutsingle <em>Only Us</em> betekende eind 2021 haar doorbraak: de single scoorde de Alarmschijf bij Q-Music, zorgde voor meerdere optredens op radio en televisie onder andere bij Beau, Humberto, en Khalid &amp; Sofie en behaalde de gouden status. Opvolger <em>Take A Chance</em>&nbsp;vestigde definitief haar naam in de media, ze opende de Qmusic Top 40 Awards, trad op voor een publiek van 30.000 man bij Radio 538 Koningsdag en de single behoort zelfs tot de 50 best gedraaide singles op radio van afgelopen jaar.</p><p>Met haar nieuwste single <em>Head Held High</em>&nbsp;scoort SERA momenteel echter haar grootste hits ooit. <em>Head Held High</em> is een anthem over het kiezen van je eigen pad, over doorzetten als je iets wilt en ergens echt in gelooft in het bijzonder wanneer je tegenstand ervaart. Met deze positieve energie keert SERA eind dit jaar terug naar de clubpodia en 9 december is De Oosterpoort aan de beurt!</p><span>Enkel staplaatsen</span>
    </section>
    <section class='long-html__music-videos'><div class='iframe-wrapper-16-9'><iframe width="380" data-zelfgebouwd height="214" src="https://www.youtube.com/embed/6SXgE1X4f-o?feature=oembed" frameborder="0" allowfullscreen></iframe></div></section>
    
    </div>
  