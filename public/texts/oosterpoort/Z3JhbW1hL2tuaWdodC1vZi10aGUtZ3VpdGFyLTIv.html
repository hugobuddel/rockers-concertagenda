
    <div class='long-html'>
    <section class='long-html__text'>
    <p>Opnieuw bundelen vijf topgitaristen de krachten: initiatiefnemer en legende Jan Akkerman, Leendert Haaksma, Erwin Nyhoff, John Hayes en Joep Pelt. Ze zijn allen meester in hun eigen genre, maar bewegen ook met gemak over grenzen heen. De mannen worden ondersteund door de vaste band van Akkerman en zangeres Laurie Akkerman.</p><p><strong>John Hayes</strong><br>Gitarist John Hayes is vanaf 1990 betrokken bij Mother’s Finest. De band scoorde een aantal wereldhits, waaronder Baby Love. Als lid van MF heeft John Hayes nieuwe alternatieve wegen bewandeld om de funk toegankelijker en vooral vetter te maken. Verder speelde Hayes met Sting, Sheryl Crow, The Beastie Boys en Herman Brood and His Wild Romance.<br><iframe loading="lazy" title="YouTube video player" src="https://www.youtube.com/embed/GTvoYou4xvE"></iframe></p><p><strong>Leendert Haaksma&nbsp;</strong><br>Leendert Haaksma is bekend als gitarist van Anouk, Anastacia, Candy Dulfer, Hans Dulfer, Tower of Power, Marcus Miller en Trijntje Oosterhuis. Ook is hij onderdeel van de begeleidingsband van The Voice of Holland. Haaksma geeft les aan het Conservatorium van Rotterdam en is vaak in de top 10 terechtgekomen van Nederlands Beste Gitarist, verkozen door de lezers van magazine Gitarist.<br><iframe loading="lazy" title="YouTube video player" src="https://www.youtube.com/embed/faYZFW5aDFk"></iframe></p><p><strong>Erwin Nyhoff</strong><br>Erwin maakt in de jaren 90 deel uit van de succesvolle band The Prodigal Sons, die speelde in het voorprogramma van Pearl Jam en Alanis Morisette. Later blaast hij zijn carrière nieuw leven in door mee te doen met The Voice of Holland en inmiddels reist Nyhoff weer langs alle grote podia en festivals.</p><p><strong>Joep Pelt</strong><br>Joep Pelt is een gitaar-globetrotter. Over de jaren is Joep tal van muzikale samenwerkingen aangegaan met artiesten uit de meest uiteenlopende genres. Zijn eclectische gitaarspel dient daarbij als smeermiddel tussen verschillende muzikale werelden. Joep speelde al vijf keer op het North Sea Jazz Festival en stond op talrijke gerenommeerde podia en festivals in binnen- en buitenland.<br><iframe loading="lazy" title="YouTube video player" src="https://www.youtube.com/embed/ZH9u_ZD2LUY"></iframe></p><p><strong>Jan Akkerman</strong><br>Nestor Jan Akkerman tot slot behoeft niet al te veel introductie: zijn rijke carrière maakt hem tot een springlevend monument van de Nederpop. Natuurlijk is Jan nog altijd de enige Nederlander die tot ‘World Best Guitarist’ werd verkozen.<br><iframe loading="lazy" title="Jan Akkerman - 'Spiritual Privacy' live bij Muziekcafé" src="https://www.youtube.com/embed/qQ7I66GoSvk?feature=oembed"></iframe></p><span>Enkel ongeplaceerde zitplaatsen</span>
    </section>
    
    
    </div>
  