
    <div class='long-html'>
    <section class='long-html__text'>
    
                                    <p>De crème de la crème van de Nederlandse hardrock en metal slaat de handen ineen om Ronnie James Dio (1942-2010) een passend eerbetoon te geven. Tijdens The Memorial Concert worden alle fases van de carrière van de kleine man met de grootse stem belicht. Reken daarom op veel klassiekers van Rainbow, Black Sabbath en de band Dio. Maar er zullen ook verrassende keuzes worden gemaakt uit het omvangrijke repertoire waaraan Ronnie James Dio zijn stem heeft geleend.</p><p>De sterbezetting tijdens deze bijzondere avond bestaat uit de vocalisten John Jaycee Cuijpers (Arjen Lucassen’s Ayreon &amp; Supersonic Revolution / Praying Mantis) en Lisette van den Berg (Scarlet Stories / Ayreon), gitarist Ruud Jolie en toetsenist Martijn Spierenburg (beiden van Within Temptation), gitarist Menno Gootjes (Focus / Black Nazareth), bassist Johan van Stratum (Blind Guardian / VUUR / The Gentle Storm / Stream of Passion) en drummer Stef Broks (Textures).</p><p>Long Live Rock ‘n’ Roll… Long Live Ronnie James Dio!</p>                                   
            
    </section>
    <section class='long-html__music-videos'><div class='iframe-wrapper-16-9'><iframe allow="autoplay" src="https://www.youtube.com/embed/-1SBeZTbUpw?autoplay=1" data-src="https://www.youtube.com/embed/-1SBeZTbUpw?autoplay=1"></iframe></div></section>
    
    </div>
  