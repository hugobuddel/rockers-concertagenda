
    <div class='long-html'>
    <section class='long-html__text'>
    
                                    <p><strong>Barno Koevoet &amp; The Duijmschpijkers</strong></p><p>Barno Koevoet is een attitude band met een flinke portie ADHD. Live lijken ze op een bende robuuste kinderen op een sugar rush. Hun nummers zijn dan weer vlijmscherp en inventief. Met hun vettige baslijnen, snijdende gitaren en pompende drums knallen ze in zeven minuten een vijftal nummers op een EP. Frontman Barno trekt het publiek mee in hun freakshow en schrijft teksten over frustraties in het dagelijkse leven. Nummers zoals “Fight Me Boomer” en “Fat Scum” zijn hier een product van. Daarnaast hoorden ze bij de 9 finalisten van de Nieuwe Lichting 2023 van Stubru en wonnen ze in 2021 het Soundtrack kansenparcours.</p><p>Heel kort: Serieuze muziek met liefde gebracht.</p><p><strong>Rats and Daggers</strong></p><p>Een POWERTRIO dat de vlijmscherpe rand tussen heavy en punk op zoekt. Rats and Daggers concentreert de slagkracht van IDLES, de schwung van QOTSA en de schijt-aan-alles attitude van Amyl and The Sniffers tot rappe punkrock projectielen die de moshpits ter plekke doen aanzwellen. Live zijn zij zowel ontwapenend als exceptioneel expressief en spelen zij met een energie die zo oprecht uit de tenen komt dat zij in een vlammende set ieder een momentele zo nodige toevlucht bieden uit hun dagelijkse sleur.</p><p>Eerder speelden ze 21 Popronde shows als Never Mind the Hype talent in 2022, een uitverkochte EP release in DBs, support van bands als LIFE, Sprints, Pigs Pigs Pigs Pigs Pigs Pigs Pigs en Screaming females en bliezen ze Paardcafé op tijdens Sniester Festival 2023. Ook organiseren ze jaarlijks het festival Beware of Banshees: een festival dat zich focust op een nieuwe norm in genderdiversiteit op podium binnen de harde muziek genres.</p>                                   
            
    </section>
    <section class='long-html__music-videos'><div class='iframe-wrapper-16-9'><iframe allow="autoplay" src="https://www.youtube.com/embed/IRXmhTRSJeE?autoplay=1" data-src="https://www.youtube.com/embed/IRXmhTRSJeE?autoplay=1"></iframe></div></section>
    
    </div>
  