
<p>Met als ondertitel <em>A Celebration of Sound</em> is Le Guess Who? een van de meest vooruitstrevende festivals ter wereld. Het festival presenteert artiesten en geluiden die op andere podia nauwelijks te zien en horen zijn. De 15<sup>e </sup>jubileumeditie vindt plaats van 10 t/m 13 november 2022 in Utrecht. Vier dagen lang neemt Le Guess Who? de stad over met shows van meer dan 150 artiesten die optreden in popzalen, theaters, kerken, oude fabriekspanden en clubs.</p>
<p>Op zondag 13 november vind je op het programma o.a. meesterpianist en anti-apartheid activist <strong>Abdullah Ibrahim</strong> (voorheen Dollar Brand) uit Kaapstad met een betoverende solo piano-performance; experimentele rockband en festivalcurator <strong>Animal Collective</strong>; experimentele rockgroep <strong>Horse Lords</strong> uit Baltimore; <strong>Liv.e</strong>, een rijzende ster in lo-fi en avant-garde R&amp;B; DJ en producer <strong>upsammy</strong> samen met multidisciplinaire artiest <strong>Sjoerd Martens </strong>voor een live A/V performance; de Noorse avant-gardeband <strong>Supersilent</strong>; Tokyo tribal-psych trio&nbsp;<strong>Kuunatic</strong>; rap trio <strong>Injury Reserve</strong> uit Phoenix; en de Catalaanse <strong>Maria Herlop</strong>, die samen met Le Guess Who? alumni Tarta Relena optreedt.</p>
<h3><strong>TICKETS</strong></h3>
<p>Vierdaagse passe-partouts voor Le Guess Who? 2022 kosten €158,00; dagkaarten zijn verkrijgbaar voor €58,00 (incl. servicekosten) via&nbsp;<a href="https://widget.yourticketprovider.nl/?cid=1027522&amp;productid=48370#/tickets/48370/OTg4NDE">leguesswho.com/tickets</a>.</p>
<div class="js-cookie-btn eagerly-tools-cookie-embed eagerly-tools-cookie-blocked height-fix" data-embed="%3Ciframe+title%3D%22A+taste+of+Le+Guess+Who%3F%22+width%3D%22500%22+height%3D%22281%22+src%3D%22https%3A%2F%2Fwww.youtube.com%2Fembed%2FSc4mjNZJhpk%3Ffeature%3Doembed%22+frameborder%3D%220%22+allow%3D%22accelerometer%3B+autoplay%3B+clipboard-write%3B+encrypted-media%3B+gyroscope%3B+picture-in-picture%22+allowfullscreen%3E%3C%2Fiframe%3E"><span>Je cookie instellingen blokkeren YouTube.<br>Pas <a href="#" class="">je instellingen</a> aan om gebruik te maken van YouTube.</span></div>
