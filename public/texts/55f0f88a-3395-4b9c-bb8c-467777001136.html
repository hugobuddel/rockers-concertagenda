<p></p>
<p>Met<strong><strong> </strong></strong><strong>Yngwie Malmsteen</strong> hebben we te maken met een muzikale legende. In een imposante carrière die nu al meer dan 40 jaar duurt, met al meer dan 21 (!) platen op zak, heeft de Zweed laten zien dat hij niet voor 1 gat te vangen is. Natuurlijk, hij brak door in de heavy metal en hardrock, waarmee hij, samen met Deep Purple’s Ritchie Blackmore, aan de wieg stond van de neoklassieke manier van gitaarspelen. Neoclassical metal was geboren, maar deze ongeëvenaarde gitaarvirtuoos kan zoveel meer. Blues, rock, klassiek, folk… Yngwie draait er zijn behendige handen niet voor om. Yngwie mag dan inmiddels 58 zijn, hij is nog niets van zijn scheermesscherpe gitaarlicks verloren. Vanavond krijg je in 013 het bewijs te zien.</p>
<p></p>