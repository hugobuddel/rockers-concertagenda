<p></p>
<p>Een vrijdagavondje death(core) tot je oren bloeden, who’s in? Want we hebben hier een uitstekende line-up te pakken. Poolse trots <strong>Decapitated</strong> maakte meteen grote indruk met het debuut ‘Winds of Creation’ in 2000, toen nog als jonge broekies. Tegenwoordig staan ze tussen de allerbeste van het genre, met een uitstekende discografie van 7 albums en nummer 8, ‘Cancer Culture’, volgt in 2022. Nog nooit een slechte plaat gemaakt. Hetzelfde geldt eigenlijk voor <strong>Despised Icon</strong>. Ze zullen nooit de meest populaire deathcore band worden, maar met zo’n sterke albums in de zak horen ze simpelweg tot de deathcore royalty. En dat zullen ze vanavond weer laten horen. </p>
<p>En er komen&nbsp;maar liefst 3 supports mee! Brand of Sacrifice<strong>&nbsp;</strong>moet helaas noodgedwongen uit de&nbsp;<strong></strong>tour stoppen. Maar er is ook goed nieuws: de geliefde deathcore band <strong>Oceano</strong> komt terug naar Nederland voor hun eerste clubshow sinds 2018.&nbsp;<strong>Distant</strong> is al sinds 2019 zonder twijfel Nederlands beste deathcore band. En de (relatief) nieuwe Engelse tech-death band <strong>Viscera</strong> opent, dus komt op tijd. </p>
<p></p>