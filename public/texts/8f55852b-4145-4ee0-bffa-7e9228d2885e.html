<div class="layout layout--is-text"><p><strong>Anneke van Giersbergen ontdekte als tiener de eigenzinnige muziek van Kate Bush. Met name het in 1985 verschenen album <em>Hounds of Love</em> draaide ze grijs. De bewondering is gebleven. Tijdens dit concert brengt Anneke met band een ode aan haar Britse idool.&nbsp;</strong></p><p>Van Giersbergen is een van de beste en veelzijdigste zangeressen van ons land. Wie haar optredens zag bij het tv-programma <em>Beste Zangers</em> zal dat zeker beamen. Bovendien is ze – in tegenstelling tot Kate Bush – voor het podium geboren. Aan wie kun je al die prachtige liedjes dan beter toevertrouwen dan aan Van Giersbergen? Uit respect voor de authenticiteit van Bush geeft Anneke een creatieve en persoonlijke draai aan de songs, maar dat dit programma voor iedere Kate Bush-fan een uitgelezen kans is om haar oeuvre live te horen, staat vast.</p></div><div class="layout layout--is-video layout--is-wide layout--has-margin"><div class="layout__media" data-consent="marketing" data-video-embed="https://www.youtube.com/embed/2UXBQD6evoA?feature=oembed" data-video-thumbnail="https://img.youtube.com/vi/2UXBQD6evoA/maxresdefault.jpg"><div class="layout__media__consent"><span>Je cookie instellingen blokkeren deze video.</span><span><a href="#" class="cookie__trigger">Accepteer marketing cookies</a> om de video in te laden.</span></div></div></div><div class="layout layout--is-reviews layout--has-margin"><div class="layout__review layout--is-text"><p>“Het beste van twee werelden. Lekker naar de songs van Kate Bush luisteren, maar ook verrast worden door de twist die de Brabantse aanbracht. Anneke van Giersbergen zingt soms mooier dan Kate Bush zelf.”<br>– Trouw ★★★★</p></div></div><div class="layout layout--is-text layout--has-margin"><div class="layout__credits"><p>zang: Anneke van Giersbergen | toetsen: Thijs Schrijnemakers | gitaar en bas: Gijs Coolen |&nbsp;percussie en samples: Otto de Jong</p></div></div><div class="layout layout--is-info"><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="http://www.annekevangiersbergen.com/" class="layout__info__link" target="_blank">Website Anneke van Giersbergen</a></div><div class="layout__info layout--is-text"><svg class="layout__icon" aria-hidden="true"><use xlink:href="#info"></use></svg><span class="layout__info__text">Alleen vrije zitplaatsen beschikbaar</span></div></div>