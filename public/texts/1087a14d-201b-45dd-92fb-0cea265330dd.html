<p>De meeste mensen zullen <strong>Bush</strong> nog kennen als een van de meest populaire grungebands van de jaren 90. Onder leiding van de charismatische zanger/gitarist Gavin Rossdale putte de Engelse band inspiratie uit de grunge uit Seattle die toen populair was en gaf daar een Britse twist aan. In die periode wisten ze zich te bewijzen als meer dan een eendagsvlieg en bracht de band meerdere grote hits voort waaronder <em>'Glycerine'</em>,<em> 'Comedown'</em> en <em>'Letting The Cables Sleep'</em>. Het album <em>'Sixteen Stone' </em>is zonder twijfel één van de beste platen uit '94. Na een korte break kwam Bush in 2011 weer bij elkaar en bracht de band in de afgelopen jaren nog meerdere albums uit. Vanavond staan ze in de Main om ons te trakteren op nieuwer materiaal, maar natuurlijk ook om een reisje terug te maken naar die mid-90's!<br><br>En wat een support nemen ze mee! Als special guest opent <strong>Mammoth WVH</strong> het bal. Deze groovende stonerband is het project van multi-instrumentalist Wolfgang van Halen, inderdaad de zoon van, die op plaat&nbsp;zelf alles schrijft en inspeelt.&nbsp;In de&nbsp;VS neemt zijn carrière momenteel een enorme vlucht en vandaag maakt hij zijn debuut in Nederland. Don't miss.&nbsp;</p>