<p></p>
<p><strong>Mastodon</strong>, met zo’n naam mag je epische muziek maken, is nog steeds niet te vangen in één genre. De vier mastodonten zijn angstaanjagend virtuoos en bewegen zich met gemak tussen hun riffende heavy metal- en stoner-roots en hun prog-pop-metal (?) toekomst. Plotse tempowisselingen, complexe instrumentale breaks en onnavolgbare drumfills zijn er in ieder geval in overvloed. Hun voorliefde voor heavy-metal fantasieën – vermoorde tsaren, reuzenhaaien en andere monsters - wordt luid en duidelijk verkondigd en toch weet de band uit Atlanta, tussen al het wiskundig geweld, ongenadig pakkende songs te schrijven. Vanavond exclusief in 013 te zien, dus beter ben je erbij want: <em>“We’re all part of this fucked up devastation! GO!”</em></p>
<p>Nog zo’n band waarvan de naam de lading perfect dekt: <strong>Planet of Zeus</strong>. Vuige stoner en Southern rock uit – nee, niet Alabama of Houston – Griekenland! En gedurende hun 20-jarig bestaan hebben ze die sound nooit veranderd, enkel geperfectioneerd.  </p>
<p></p>