
<p><strong>DI-RECT en Residentie Orkest Den Haag geven in februari 2023 samen concerten. Op 3 &amp; 4 februari staan ze gezamenlijk in AFAS Live Amsterdam. Het is voor het eerst dat de band en het orkest samen live concerten geven. </strong></p>
<p>De band en het orkest speelden vorig jaar voor het eerst samen, weliswaar zonder livepubliek. Via een livestream kochten meer dan 18.000 mensen een kaart voor het concert vanuit Scheveningen.</p>
<p><em>“Het spelen van onze liedjes met een groot orkest geeft zo’n ontzettende kick. Het staat al lang op onze bucketlist om met het Residentie Orkest concerten te geven voor een live publiek. Te gek dat dit nu gaat gebeuren, het worden drie hele bijzondere avonden.”</em> aldus DI-RECT.</p>
<p>Arrangeur Tom Trapp van het Residentie Orkest over de samenwerking:</p>
<p><em>“De muziek van de band is heel dynamisch en gelaagd en leent zich daardoor heel goed voor orkestrale bewerking. Dit gaat inderdaad een muzikaal spektakel worden. Het orkest voegt echt iets toe, ze spelen niet alleen mee, maar worden onderdeel van het geheel. Bij de livestream vorig jaar zag ik alleen maar lachende gezichten in het orkest, dat is een goed teken. Iedereen heeft hier heel veel zin in.”</em></p>
<p>DI-RECT staat al meer dan twintig jaar op de podia. De band scoorde hits als ‘<a href="https://open.spotify.com/track/7j2TJXhcE1aAzB6Evmgvm0?si=9a14fbf0fd2f4add">Through The Looking Glass’</a>, <a href="https://www.youtube.com/watch?v=XEDs6CaYEuw">‘Soldier On’</a>, <a href="https://www.youtube.com/watch?v=S8psxogp1es">‘Times Are Changing’</a>, <a href="https://www.youtube.com/watch?v=_7XD-5fOjPU">Color’</a> en <a href="https://www.youtube.com/watch?v=jb0yhhMyYRA">‘Devil Don’t Care’</a> en stond vorig jaar twee keer in een uitverkocht Rotterdam Ahoy. DI-RECT is een graag geziene band op de grote Nederlandse festivals als Pinkpop, Zwarte Cross en Concert at SEA. Tijdens de lockdown gooide de band hoge ogen door eigenzinnige livestream concerten te organiseren, waar zij in totaal meer dan 70.000 tickets voor verkochten. Op 22 oktober a.s. geeft de band een uitverkocht concert in Rotterdam Ahoy.</p>
<p>Residentie Orkest Den Haag bewijst dat symfonische muziek ook in de 21ste eeuw voor een groot en breed publiek van betekenis kan zijn. Het orkest wil zo veel mogelijk mensen in contact brengen met bijzondere muziek en hen laten genieten, verrassen en inspireren. Het Residentie Orkest behoort tot de grote, gerenommeerde symfonieorkesten van Nederland, is gevestigd in Den Haag en is ook regelmatig te horen op andere grote podia in binnen- en buitenland.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="vertical-align: middle; cursor: pointer; max-width: 100%; height: auto; box-sizing: border-box; display: inline-block;"></a></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>
