
<p>Met als ondertitel <em>A Celebration of Sound</em> is Le Guess Who? een van de meest vooruitstrevende festivals ter wereld. Het festival presenteert artiesten en geluiden die op andere podia nauwelijks te zien en horen zijn. De 15e jubileumeditie vindt plaats van 10 t/m 13 november 2022 in Utrecht. Vier dagen lang neemt Le Guess Who? de stad over met shows van meer dan 150 artiesten die optreden in popzalen, theaters, kerken, oude fabriekspanden en clubs.</p>
<p>Op zaterdag 12 november vind je op het programma o.a. de mysterieuze, Zweedse experimentele rockgroep <strong>Goat</strong>; Japanse underground legende <strong>Keiji Haino</strong>; muzikant en dichter <strong>Moor Mother</strong> in samenwerking met rapper <strong>billy woods</strong>; het Tsjechische duo Irena &amp; Vojtěch Havlovi, bestaande uit twee altviolisten; Kinshasa's <strong>KOKOKO!</strong>, die de harde, maar explosief creatieve realiteit van de Congolese stad soundtrackt; de spaarzame en verhalende composities van de Britse muzikant en actrice <strong>Keeley Forsyth</strong>; de Oostenrijkse componist en saxofonist <strong>Muriel Grossman</strong>, samen met haar veelgeprezen kwartet; en <strong>Slauson Malone 1</strong>, die invloeden uit hiphop en jazz samenbrengt om onderwerpen binnen het zwarte politieke denken uit te dragen.</p>
<h3><strong>TICKETS</strong></h3>
<p>Vierdaagse passe-partouts voor Le Guess Who? 2022 kosten €158,00; dagkaarten zijn verkrijgbaar voor €58,00 (incl. servicekosten) via <a href="https://widget.yourticketprovider.nl/?cid=1027522&amp;productid=48370#/tickets/48370/OTg4NDA">leguesswho.com/tickets</a>.</p>
<div class="js-cookie-btn eagerly-tools-cookie-embed eagerly-tools-cookie-blocked height-fix" data-embed="%3Ciframe+title%3D%22A+taste+of+Le+Guess+Who%3F%22+width%3D%22500%22+height%3D%22281%22+src%3D%22https%3A%2F%2Fwww.youtube.com%2Fembed%2FSc4mjNZJhpk%3Ffeature%3Doembed%22+frameborder%3D%220%22+allow%3D%22accelerometer%3B+autoplay%3B+clipboard-write%3B+encrypted-media%3B+gyroscope%3B+picture-in-picture%22+allowfullscreen%3E%3C%2Fiframe%3E"><span>Je cookie instellingen blokkeren YouTube.<br>Pas <a href="#" class="">je instellingen</a> aan om gebruik te maken van YouTube.</span></div>
