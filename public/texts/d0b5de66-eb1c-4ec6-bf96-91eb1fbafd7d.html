<p>Jazeker, <strong>Anthrax</strong>, een van de ‘Big Four’ van thrashmetal, komt naar 013 voor een exclusieve NL-show. Met nummers als '<em>Madhouse</em>', '<em>Bring The Noise</em>', en '<em>Caught In A Mosh'</em> is de band uitgegroeid tot de belichaming van de Amerikaanse heavy metal. Na een uitverkochte Main in 2015 is het de hoogste tijd dat heren van Anthrax ons - in hun populairste bezetting - de wind van voren komt geven met hun oude vertrouwde razernij. Ze beloven een speciale show, een&nbsp;´40th Anniversary Set´. Wat dat inhoudt is voor ons ook nog niet bekend. Maar dat al die heerlijke thrash classics voorbij gaan komen, moge duidelijk zijn.&nbsp;&nbsp;<br></p>
<p>De support komt van de Amerikaanse cross-over thrash band <strong>Municipal Waste</strong>. De band uit Richmond, Virginia staan bekend om hun beruchte reputatie als luidruchtige, dronken feestbeesten met humoristische lyrics – en lieten 013 na hun laatste show niet al te fris achter. Dit wil je niet missen!</p>
<p></p>
<p><em>Door technische problemen is de ticketing overgezet naar Ticketmaster. Kaartverkoop is per direct hervat. Gekochte tickets via Eventix blijven gewoon geldig voor deze show. Je hoeft dan geen actie te ondernemen.</em></p>
<p></p>