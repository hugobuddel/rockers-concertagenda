
                            <h3>Another Now gaat op tour en komt naar Sittard-Geleen op zondag 9 oktober<br>
En ze nemen hun vrienden van Frontstreet en 3Eyedkids mee!</h3>
<p>Vandaag kondigt Another Now hun eerste headliner tour in Nederland aan waarbij ze de tour afsluiten in Sittard-Geleen. Samen met Frontstreet en 3EyedKids gaan ze door het land om hun nieuwste muziek op de planken te brengen.</p>
<p>Another Now is een alternatieve metal band uit Eindhoven, geïnspireerd door bands als Northlane, Bad Omens en While She Sleeps. In juni bracht de band hun debuutalbum <strong>‘OMNI’</strong> uit. In het voorjaar van 2021 gaf Another Now al een tipje van de sluier door het releasen van een aantal singles, die internationaal werden opgepakt door <strong>Rock Sound</strong>, <strong>KERRANG!</strong> <strong>Magazine</strong>, <strong>Distorted Sound</strong> en diverse Spotify’s editorial metal playlists.</p>
<p>De succesvolle release van de eerder losstaande singles ‘Lotus/Echoes’ en ‘Shijima’ (2019) gecombineerd met hun energieke live set resulteerde in een uitverkochte Melkweg (Amsterdam) show als support voor <strong>Ice Nine Kills</strong> en spots op festivals als <strong>Jera On Air</strong>, <strong>Popronde </strong>en <strong>Submitfest</strong>. In 2020 werd EP ‘Distance’ uitgebracht en legde Another Now de basis voor hun debuutalbum met de release van single ‘Outflow’.</p>
<p><strong>Frontstreet</strong></p>
<p>Frontstreet is een rap-metal band die eind 2015 is gevormd. In september 2017 kwam het debuutalbum ‘Reality Check’ uit. Het vijftal is al snel opgepikt door de media. Frontstreet heeft verschillende keren live in de studio bij 3FM gespeeld, is te zien geweest in het programma “De Nachtmerrie Van…” op NPO Zapp, en de videoclip voor de single ‘Bad Habit’ was een aantal maanden te zien op MTV Brand New. Met bijna een miljoen plays is Frontstreet op Spotify ook niet onopgemerkt gebleven. Door alle media aandacht zijn er diverse shows door het hele land gespeeld waaronder voorprogramma’s voor Limp Bizkit (officiële AFAS Live Aftershow), Crazy Town, Fleddy Melculy, Hacktivst, Dope D.O.D. en ook voor Hollywood Undead in een uitverkochte TivoliVredenburg Ronda zaal.</p>
<p><strong>3EyedKids</strong></p>
<p>Wat als metal harde seks zou hebben met hiphop?<br>
Of wat als Cardi B zwanger zou zijn van Rage Against The Machine?</p>
<p>Raar – maar wij weten het antwoord al. Tijdens de lockdowns zijn er vreemde dingen gebeurd en wij waren er getuige van. Het resultaat: Three-Eyed Kids.<br>
Ze zien er op het eerste gezicht onschuldig uit, maar mind you; ze breken de boel af. Hoe schattig ze ook lijken: hun eerste woordjes gaan al gelijk over hoe de wereld moet veranderen.<br>
Deze hardcore-metal-hiphop-kids gaan ons flink verrassen met een unieke sound en energieke liveshow die je dot denken aan bands als Fever333, $uicideboyS of Ghostmane.</p>
            
            
                    