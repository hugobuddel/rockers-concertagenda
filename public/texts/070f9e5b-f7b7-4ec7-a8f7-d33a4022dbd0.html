 <p><strong>Beroemd om hun energieke shows, onweerstaanbaar pakkende refreinen en eigenzinnige gevoel voor humor, is Battle Beast voorbestemd tot grootsheid. Met een vernieuwd contract bij Nuclear Blast, is Battle Beast klaar om de wereld te veroveren met hun epische geluid en ongeëvenaarde podiumpracht. Hun explosieve mix van scheurende gitaren, betoverende keyboards en de onmiskenbare stem van frontvrouw Noora Louhimo is een ervaring die je niet wilt missen. </strong></p>
<p>Al sinds hun triomf in belangrijke bandcompetities in 2010, heeft Battle Beast een wereldwijde fanbase vergaard. Met hun nieuwste album “Circus of Doom” hebben ze de hitlijsten in Finland voor de vierde keer op rij veroverd en zijn ze op nummer 9 beland in de Duitse hitlijsten. Eerder leverden “Bringer of Pain” (2017) en “No More Hollywood Endings” (2019) de band al de “Metal Album of the Year”-award op de Emma Gaala (Finse Grammy’s) op. Als powermetalfan moet je deze band live gezien hebben!</p> <p><strong>Extra informatie<br>
</strong>• Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie, waaronder het tijdschema.<br>
• Patronaat is een PIN ONLY-locatie. Je kunt bij ons betalen met Maestro, American Express, V PAY, Mastercard en VISA.<br>
• Check <a href="https://patronaat.nl/bezoekersinfo/">Bezoekersinfo</a> voor meer informatie, waaronder over het huren van lockers.</p>
<p><em>Let op bij het kopen van tickets via social media of externe doorverkoopsites. Ticketmaster Resale is de enige volledig betrouwbare manier om een tweedehands kaartje te bemachtigen.</em></p> 