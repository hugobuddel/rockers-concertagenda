
                <div class="island island-light is-pulled-up">
                    <div class="wysiwyg" property="description">
                        
                                                            <p><strong>Harmonieus folktrio uit Canada naar 't Rozenknopje</strong></p>
                            
                            <p><strong>Let op: Helaas heeft The Once&nbsp;besloten om haar tournee te annuleren. Het concert op dinsdag 23 augustus in De Rozenknop&nbsp;gaat daarom niet door. Ticketkopers hebben een persoonlijk bericht ontvangen en krijgen het volledige aankoopbedrag gerestitueerd via onze ticketpartner Ticketmaster. Je hoeft hier geen actie voor te ondernemen.</strong><br><br>Het Canadese folktrio The Once komt op dinsdag 23 augustus naar Eindhoven voor een show in 't Rozenknopje. Het drietal is geroemd om hun beknopte, driestemmige harmonieën en pakkende blend van traditioneel en origineel materiaal. De samenwerking is op natuurlijke wijze ontstaan toen de leden elkaar ontmoetten bij een zomertheatergezelschap. De chemie is dan ook niet te ontkennen: van samen zingen aan de keukentafel tot het opnemen van hun gelijknamige debuut. Op de Juno-genomineerde albums ‘Row Upon Row Of The People They Know’ (2011) en ‘Departures’ (2014)’ maakten ze al succesvolle uitstapjes naar genres zoals country, indiepop en Americana.  </p>
<p>Door de jaren heen is hun geluid verschoven van grotendeels akoestisch naar een meer folk-popgeluid. In 2018 werd dit nog duidelijker met de vierde LP 'Time Enough'. Afgelopen jaar brachten ze de single 'Fall Awake' uit en in de aanloop naar deze show zullen er nog twee singles verschijnen.  </p>

                                            </div>
                </div>
            