 <p>Hij komt terug naar dBs! Na minstens vier keer eerder in dBs te zijn geweest (inclusief een legendarische show rond middernacht na een reis van 14 uur om hier te komen die we live streamden), komt Bob Wayne met zijn Outlaw Carnies op -opnieuw- een schier eindeloze EU tour terug naar dBs!</p>
<p>Bob Wayne begon als roadie bij Hank (Williams) III, één van de bekendste countryrockers ter wereld. Hij laat zich voor zijn muziek inspireren door countryhelden Townes Van Zandt, David Allan Coe, Hank 3, Johnny Cash en Waylon Jennings, maar houdt net zo goed van het steviger gitaarwerk van pakweg Pentagram, Black Sabbath, Pantera en Neurosis. Niet gek dus dat Bob ook een grote aanhang heeft onder hardrock- en metalfans en al mocht optreden op Wacken Open Air, Speedfest en Roadkill Festival.</p>
<p>De opzwepende outlaw country van deze redneck is geïnspireerd door het leven ‘on the road’, met teksten over truckers, vrouwen en BBQ’s, en is een regelrechte aanrader voor iedereen met een hart voor rock &amp; roll.</p>
 
    <section class='long-html__music-videos'>
      <div class='iframe-wrapper-16-9'><iframe title="BOB WAYNE - Driven By Demons (OFFICIAL VIDEO)" src="https://www.youtube.com/embed/HvsJc3phuFo?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" name="fitvid0" id="player_1"></iframe></div>
    </section>
  