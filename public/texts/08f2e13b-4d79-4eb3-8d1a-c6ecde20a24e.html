<p>Als hij niet voor Tool en A Perfect Circle staat, drijft Maynard James Keenan zijn persoonlijke demonen uit met een derde project: <strong>Puscifer</strong>. Een uitlaatklep voor de donkerdere en meer persoonlijke overpeinzingen die niet helemaal passen in de Tool en APC mallen. Puscifer mengt diepgaande reflectie en grove humor op een manier die typisch Keenan is, zoals blijkt uit de titels van releases als het debuut 'V Is for Vagina', 'Donkey Punch the Night' en 'Money $hot'. Minder georganiseerd als een traditionele rockband en meer als een muzikaal collectief waarin Keenan samenwerkt met gelijkgestemde artiesten, waaronder Tim Alexander van Primus, Tim Commerford en Brad Wilk van Audioslave en Rage Against the Machine en actrice en zangeres Milla Jovovich. <br><br>De bezetting van Puscifer bestaat uit het vaste trio van&nbsp;Keenan,&nbsp;de Britse singer-songwriter Carina Round en Mat Mitchell (Nine Inch Nails, A Perfect Circle).&nbsp;De (zeer zeldzame) optredens van de band staan&nbsp;bekend om hun meeslepende liveshow, doen de grenzen tussen concert en theater vervagen en hebben dit spektakel overal tot leven gebracht, van Coachella tot Bonnaroo. Puscifer treedt niet vaak op, dus dit is dan ook een zeer exclusieve Nederlandse show in 013 die je niet wilt missen!&nbsp;<br><br>Het voorprogramma wordt verzorgd door duistere electronic duo&nbsp;Nightclub<br></p>