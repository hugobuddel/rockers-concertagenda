<p>Kim Gordon, ook wel ‘The Godmother of Grunge’ genoemd, brak in&nbsp;de jaren tachtig door als medeoprichter, bassist en zangeres van de New Yorkse,&nbsp;experimentele noiserockband Sonic Youth. De band wordt tot op heden geroemd als&nbsp;de grondlegger van de muziekgenres grunge en alternatieve&nbsp;rock en daarmee&nbsp;het geluid van bands als Pearl Jam en Nirvana.&nbsp;</p>
<p>Na het uiteenvallen van Sonic Youth in 2011 en diverse&nbsp;succesvolle projecten zoals de bands Harry&nbsp;Crews, Free Kitten en Body/Head&nbsp;en een carrière in de beeldende kunst en de mode, bracht ze eind 2019 haar&nbsp;langverwachte soloalbum 'No Home Record' uit. Op haar eerste solowerk mixt&nbsp;Gordon genres als experimentele rock en noise met een hedendaags en&nbsp;toegankelijker popgeluid. Het album werd enthousiast ontvangen door critici en door Pitchfork beoordeeld met een 8,4.</p>