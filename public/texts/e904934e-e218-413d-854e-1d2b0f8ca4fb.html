<p><strong>Shinedown</strong> is back baby! Vier jaar na ‘Attention Attention’ (een concept album wat ging over de mentale problemen van zanger Brent Smith) en hun laatste optreden in 013, komt dit jaar het nieuwe album ‘Planet Zero’ uit. En als we de gelijknamige single en ‘Daylight’ mogen geloven gaat dat album weer vol staan met rauwe hardrock en post-grunge met een Southern rock-randje zoals we dat van Shinedown kennen en waar er altijd ruimte is voor een uitstekende (power)ballad. Datgene, kortom, waar ze na 20 jaar heer en meester in zijn. Welcome to Planet Zero (thirteen). ;-)<br></p>
<p>En zoals altijd nemen ze uitstekende supports mee. Zoals dit keer de Brits-Amerikaanse band <strong>Asking Alexandria</strong>! De band begon in de melodische metalcore hoek, maar laat zich niet begrenzen door genres en zodoende hoor je net zo goed alt. rock, post-grunge en meer in hun muziek terug. En ze brachten zelfs een track uit met onze eigen Within Temptation! Nice. De nieuwste nu-metalsensatie uit de US heet <strong>Zero 9:36</strong> en opent vanavond. Dus kom op tijd. </p>