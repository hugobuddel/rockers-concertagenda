
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p>Op <strong>23 april</strong> organiseert Dynamo een <strong>rommelmarkt</strong> voor alle pop-punk/emo/metalcore/punk-rock/punk fans. Deze middag staat in het teken van het kopen en verkopen van <strong>bandmerchanside</strong>. Het is mogelijk om zelf je spullen te verkopen of het te doneren, zodat alles wat door Dynamo verkocht wordt <strong>gedoneerd</strong> wordt aan <strong>113 zelfmoordpreventie</strong>. Daarnaast zijn er ook stands met <strong>lekkere baksels</strong> te vinden, de bar is natuurlijk ook open voor een lekker drankje!</p>
<h6>Doneren</h6>
<p>Heb je zelf nog merchandise thuis liggen die je nooit meer draagt en ook niet weet wat je er mee moet? Doneer het dan aan Dynamo, onze vrijwilligers verkopen alle gedoneerde merchandise en de opbrengst gaat hiervan naar 113 zelfmoordpreventie.</p>
<h6>Wat kun je doneren?</h6>
<p>Denk hierbij aan: T-shirts, Truien, CD’s, Platen, Cassettebandjes, Petten, Mutsen, Drumstokjes, Stickers, Vlaggen, Posters, Armbandjes, Sleutelhangers etc.</p>
<h6>Hoe kan ik merchandise doneren?</h6>
<p>Heb je merchandise dat je wil doneren, dan kun je dit afleveren bij Dynamo (Catharinaplein 21, Eindhoven). Dit kan iedere maandag t/m vrijdag van 08.30 tot 22.00 bij de balie t/m vrijdag 22 april. Geef even aan onze collega’s door dat het voor de Rommelmarkt is. Ben je niet in de gelegenheid om langs te komen, dan mag je de merchandise ook altijd opsturen naar:</p>
<p>Dynamo<br>
t.a.v. Emo Rommelmarkt<br>
Catharinaplein 21<br>
5611 DE Eindhoven</p>
<p>Eventueel kun je de merchandise ook op de dag zelf doneren.</p>
<h6>Info</h6>
<p>Toegang tot dit evenement is gratis en iedereen is welkom. De deuren gaan om 14.00 open en sluiten rond de klok van 17.30. Daarna zal om 20:00 uur <a href="https://www.dynamo-eindhoven.nl/programma/emo-night-mainland-2022">Emo Night Mainland</a> starten, tijdens dit event kun je de gekochte items gewoon in een kluisje bewaren.</p>
					