<p>
  thrown is de nieuwe band ex Grieves zanger Marcus Lundqvist. Hij wordt
  bijgestaan door Johan Liljeblad en Andreas Malm op gitaren, en drummer Buster
  Odeholm. Debuut EP ‘Extended Pain’ bestaat uit 5 nummers en duurt maar liefst
  11 minuten. Die minuten zijn wel besteed, want zodra drummer Buster van
  Vildhjarta en Humanity’s Last Breath het drumstel begint te bewerken en de
  monsterlijke riffs en woedende zang hun intrede doen weet je dat je iets
  serieus voor je kiezen krijgt. thrown opereert dan ook aan de donkere,
  zwaardere kant van de moderne hardcore/metalcore, met extreem zware
  breakdowns.
</p>
<p>
  Sindsdien brengt de band uit Stockholm met enige regelmaat nieuwe singles uit,
  die allemaal voorzien van beelden gemaakt door Lucas Englund, bekend van zijn
  werk voor Parkway Drive en Architects. Check bijvoorbeeld de brute video voor
  ‘guilt’ hieronder. Het is een perfect recept voor succes, maar de muziek van
  thrown is vooral gemaakt om live te ervaren. Voordat de band de grotere zalen
  aan gaat doen staan ze eerst in Merleyn. Het perfecte podium voor moshpits,
  waar je de pure onvervalste energie kunt voelen.
</p>
<p>
  Aan Half Me de eer om te openen en de zaal op te warmen. De Duitse band brengt
  een krachtige, agressieve mix van hardcore, metalcore met een vleugje
  nu-metal.
</p>
<section class="long-html__music-videos">
  <div class="iframe-wrapper-16-9">
    <iframe
      title="THROWN - guilt (OFFICIAL VIDEO)"
      width="640"
      height="360"
      src="https://www.youtube.com/embed/GmsCSBWDAmA?feature=oembed"
      frameborder="0"
      allow="accelerometer; autoplay; clipboard-write; encrypted-media; gyroscope; picture-in-picture; web-share"
      allowfullscreen=""
    ></iframe>
  </div>
</section>
