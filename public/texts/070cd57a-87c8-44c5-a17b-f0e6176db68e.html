<p><strong>The Obsessed is de stonerdoom-band rond zanger/gitarist Scott ‘Wino’ Weinrich, de levende legende die ook onderdeel heeft uitgemaakt van bands als Saint Vitus en Spirit Caravan. Samen met The Obsessed ligt hij ten grondslag aan het moderne doom metal geluid dankzij het gelijknamige debuutalbum, ‘Lunar Womb’ en ‘The Church Within’. Dijken van platen die vol staan met Black Sabbath-worship.</strong></p>
<p>De echte liefhebbers kennen het verhaal: na het verlaten Saint Vitus richt Wino The Obsessed opnieuw op, een band die hij eind jaren ’70 in Washington D.C. had opgericht. Muzikanten die de hergeboorte van de band meemaken zijn onder andere Dale Crover en Scott Reeder, die later zelf naam maken in bands als Melvins en Kyuss. In 1995 en drie platen verder houdt de band het weer voor gezien.</p>
<p>Meer dan vijftien jaar later verbazen ze vriend en vijand met een reünieshow op Roadburn 2012, vijf jaar later gevolgd door een nieuwe studioplaat ‘Sacred’, de eerste in 23 jaar. Het laat een band horen in topvorm, die tot op de dag van vandaag de pannen van het dak speelt.</p>
<p><em>Extra informatie<br>
Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</em></p>
<br>
<a href="https://theobsessed.bandcamp.com/" target="_blank" rel="noopener">Bezoek de website</a>