<p></p>
<p><strong>Navarone</strong> komt weer terug naar 013! Het Nijmeegse vijftal wist sinds 2012 de harten van menig rock- en hardrockliefhebber te veroveren door intelligente, maar ook gewoon knallende rocksongs te componeren. De band sleurt je mee in een onvergetelijke live ervaring van scheurende gitaarriffs, pompende drumbeats en Led Zeppelin-esque uithalen. Ze schuwen niets, smijten met modder, schreeuwen je toe, maar fluisteren tegelijkertijd ook in je oor. Soms extreem luid, soms juist heel intiem, maar altijd authentiek en vol overgave. Rock van kaliber dus. Voeg daaraan toe een zanger waar zelfs Robert Plant voor zou buigen, combineer het met een enorm energieke en sterke live-reputatie en je begrijpt waarom Navarone de afgelopen jaren is uitgegroeid tot één van Nederlands beste, meest veelzijdige en meest gewaardeerde rockbands.<br><br>De support van deze avond zal verzorgd worden door&nbsp;<strong>Money &amp; the Man</strong>.<strong></strong></p>