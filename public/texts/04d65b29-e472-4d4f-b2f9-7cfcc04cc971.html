<div class="lead col-sm-12">
<div class="row">
<div class="content-column">
<p>Downtown District is een jonge, re-inventieve punkrockband uit Leiden. Sinds de oprichting is de band succesvol bezig het 90’s skate punk sound opnieuw uit te vinden en hierbij genre hokjes te doorbreken door elementen van post-hardcore, drum ‘n’ bass en ska toe te voegen. &nbsp;</p>
</div>
</div>
</div>
<div class="item text col-sm-12">
<div class="row">
<div class="content-column">
<p>Dit alles gebeurt in krachtige, excentrieke liveshows die vol zitten met snelle drums, scherpe riffs, grove teksten en een shitload aan enthousiasme en energie.</p>
<p>Het selftitled debuutalbum uit april 2018 zet de band (inter)nationaal op de kaart. Zo wordt het nummer ‘Anti-Social Syndrome’ gebruikt in een video van YouTuber Collin Furze, die tot heden miljoenen keren is bekeken. Wat resulteerde in duizenden streams van het album en honderden nieuwe vaste luisteraars wereldwijd.</p>
<p>Van kraakpanden, achtertuinen en cafeetjes naar gevestigde poppodia zoals o.a. Paradiso, Gebr. de Nobel, P3, Baroeg en festivals als AttitudeFest, Rauwkost en Garage Sounds NL. Tot het winnen van de Nobel Award 2018 en live performances in de studio van 3FM. Downtown District heeft het allemaal plat gespeeld en is niet van plan deze stijgende lijn te stoppen.</p>
<p>Het volgende wapenfeit in deze stijgende lijn is het nieuwe album ‘PRESSURE’. Dit album omschrijft de druk die wij als opkomende band ervaren in de zoektocht naar een plek in de verdraaide wereld van de muziekindustrie. Onderwerpen als afwijzing, narcisme, vriendjespolitiek en de grote invloed van de vervalste realiteit die socialmedia creëert komen voorbij en worden door een krachtige mix van o.a. punk, ska en post-hardcore door je strot gedouwd. Door het album heen wordt er ook geëxperimenteerd met breakdowns, samples en zelfs een blaassectie. Dit is het meest verrassende en diverse werk tot op heden. Geheel uitgevoerd in een nieuw en diepgaand geluid, terwijl ons eigen kenmerkende sound als leidraad wordt behouden.</p>
</div>
</div>
</div>
<div class="item text col-sm-12">
<div class="row">
<div class="content-column">
<p style="padding:10px; margin:0; background:#eee; border:1px dotted #999; line-height:1.2em;">Om deze content te kunnnen zien, moeten marketing cookies worden geaccepteerd. Ga naar de <a href="/cookies/" class="consent__show">cookie instellingen pagina</a> om de cookies te accepteren. Refresh vervolgens deze pagina.</p>
</div>
</div>
</div>