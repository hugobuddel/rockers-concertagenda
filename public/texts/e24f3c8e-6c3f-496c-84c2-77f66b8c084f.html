<div class="x11i5rnm xat24cr x1mh8g0r x1vvkbs xdj266r">Donderdag 30 maart presenteren we 3 talentvolle acts in dB’s tijdens een extra heavy editie van Club 3voor12 Utrecht. Tickets (4 euro) verkrijgbaar via dB’s en de ticketlink van het event. Deze editie ontdek je o.a.:</div>
<div class="x11i5rnm xat24cr x1mh8g0r x1vvkbs xtlvy1s"></div>
<div class="x11i5rnm xat24cr x1mh8g0r x1vvkbs xtlvy1s">Rats and Daggers<br>
Het trio Rats and Daggers zoekt de vlijmscherpe rand tussen heavy en punk vol overtuiging op. De combinatie van hun slagkracht, schwung en de schijt-aan-alles attitude komt samen tot rappe punkrockprojectielen die de moshpits ter plekke doen aanzwellen. Live brengen ze een energie die zo oprecht uit de tenen komt dat zij in een vlammende set ieder een toevlucht bieden uit de dagelijkse sleur.</div>
<div class="x11i5rnm xat24cr x1mh8g0r x1vvkbs xtlvy1s"></div>
<div class="x11i5rnm xat24cr x1mh8g0r x1vvkbs xtlvy1s">Ontaard<br>
De post-metalband Ontaard is de vrucht van de roerige Utrechtse kunstenscene. Geïnspireerd door een verloren, laat kapitalistische samenleving beschouwen ze met diepgravende screams het nemen én verliezen van controle over je eigen lichaam. Dit doet het viertal met een volle, melodieus beukende en bovenal vervreemdende sound.</div>
<div class="x11i5rnm xat24cr x1mh8g0r x1vvkbs xtlvy1s"></div>
<div class="x11i5rnm xat24cr x1mh8g0r x1vvkbs xtlvy1s">Bowl<br>
De atonale desoriënterende gitaarriffs en strakke drums van Bowl brengen een frisse sfeer in het postpunk genre. De nummers van dit in Utrecht gevormde vijftal pakken taboe thema’s aan als het bekritiseren van moderne masculiniteit en het bevragen van hedendaagse religieuze kwesties. Bowl brengt een gigantische energie die je laat dansen en moshen alsof je leven er vanaf hangt.</div>