
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<div class="" data-block="true" data-editor="c58lf" data-offset-key="a87rb-0-0">
<div class="_1mf _1mj" data-offset-key="a87rb-0-0"><span data-offset-key="a87rb-0-0">Heb jij zin om weer een avondje te knallen? Op zaterdag 22 oktober komt Nederlandse metalcore band </span><strong><span class="_247o" spellcheck="false" data-offset-key="a87rb-1-0">Another Now</span></strong><span data-offset-key="a87rb-2-0"> onze tent afbreken! De band wordt vergezeld door <strong>Frontstreet</strong> en <strong>3 Eyed Kids</strong></span><span data-offset-key="a87rb-6-0">.&nbsp;</span></div>
</div>
<h5><strong>ANOTHER NOW</strong></h5>
<p><strong>Another Now</strong> is een alternatieve metal band uit Eindhoven, geïnspireerd door bands als&nbsp;<strong>Northlane</strong>,&nbsp;<strong>Bad Omens&nbsp;</strong>en&nbsp;<strong>While She Sleeps</strong>. In juni bracht de band hun debuutalbum ‘OMNI’ uit. In het voorjaar van 2021 gaf Another Now al een tipje van de sluier door het releasen van een aantal singles, die internationaal werden opgepakt door Rock Sound, KERRANG! Magazine, Distorted Sound en Spotify’s editorial metal playlists.</p>
<p>De succesvolle release van de eerder losstaande singles&nbsp;‘Lotus/Echoes’&nbsp;en&nbsp;‘Shijima’&nbsp;(2019) gecombineerd met hun energieke live set resulteerde in een uitverkochte Melkweg (Amsterdam) show als support voor<strong>&nbsp;Ice Nine Kills</strong> en spots op festivals als&nbsp;<strong>Jera On Air</strong>,&nbsp;<strong>Popronde</strong>&nbsp;en&nbsp;<strong>Submitfest</strong>.<br>
<a href="https://anothernowband.com/">anothernowband.com</a></p>
<h5><strong>FRONTSTREET</strong></h5>
<p><strong>Frontstreet</strong> is een rap-metal band gevormd eind 2015. In september 2017 kwam het debuutalbum ‘Reality Check’ uit. Het vijftal is niet onopgemerkt gebleven bij de media, <strong>Frontstreet</strong> heeft verschillende keren live in de studio bij 3FM gespeeld en was de videoclip voor ‘Bad Habit’ een aantal maanden te zien op MTV Brand New. Met bijna een miljoen plays is Frontstreet op Spotify ook niet onopgemerkt gebleden.</p>
<p>Door alle media aandacht zijn er diverse shows door het hele land gespeeld waaronder voorprogramma’s voor Limp Bizkit (officiële AFAS Live Aftershow), Crazy Town, Fleddy Melculy, Hacktivst, Dope D.O.D. en ook voor Hollywood Undead in een uitverkochte TivoliVredenburg Ronda zaal.<br>
<a href="https://www.facebook.com/frontstreetband">facebook.com/frontstreetband</a></p>
<h5><strong>3 EYED KIDS</strong></h5>
<p>Wat als metal harde seks zou hebben met hip hop en trap? Of wat als Cardi B zwanger zou zijn van Rage Against The Machine? Raar he, maar wij weten het antwoord al. Tijdens de lockdown zijn er rare dingen gebeurd en wij waren er getuige van. Het resultaat: <strong>3 Eyed Kids</strong>. Ze zien er op het eerste gezicht schattig uit, maar ondertussen breken ze de boel af. Ze zijn knuffelbaar, maar hun eerste woordjes gaan al gelijk over hoe de wereld moet veranderen.</p>
<p>Deze hardcore-metal-hip hop-trap kids gaan ons allemaal verrassen met een unieke sound en een energieke live show die waarschijnlijk nog het meeste doet denken aan bands als <strong>Fever 333</strong>, <strong>$uicideboy$</strong> of <strong>Ghostemane</strong>. Kijk uit voor de Three-Eyed Kids, want Sem (gitaar), Siebe (bas, synths), Wouter (drums, samples) en Steyn (raps, vocals) gaan je van je sokken blazen.<br>
<a href="https://soundcloud.com/user-683283437">soundcloud.com/user-683283437</a></p>
<h6>INFO</h6>
<p>De tickets zijn direct in de verkoop en kosten €14,00 inclusief servicekosten. De deuren gaan om 19.30 open.</p>
					