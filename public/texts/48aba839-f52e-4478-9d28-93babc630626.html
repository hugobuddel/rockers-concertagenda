
                    <div class="mb">
                    <p dir="ltr">Deze avond dompel jezelf onder in de inktzwarte duisternis van de metal met deze loodzware package met Igorrr, Amenra, Der Weg Einer Freiheit en Hangman's Chair.</p>

<p dir="ltr">Igorrr is het geesteskind van de Franse multi-instrumentalist en producer Gautier Serre. Het genre van Igorrr duiden is simpelweg onmogelijk. De afgelopen jaren kruisten genres als black metal, breakcore jazz en klassiek elkaars pad, wat de unieke sound van Igorrr maakt. Dit hoor je onder andere op het in 2020 uitgebrachte 'Spirituality and Distortion'.&nbsp; Kort samengevat, een show van Igorrr brengt een mix van hectische breakbeats, operazang, metalriffs, zigeunerviolen en een veelvoud van andere geluiden, wat elke show een intense, beetje verontrustende, maar vooral unieke ervaring maakt.</p>

<p dir="ltr">Amenra was afgelopen editie van Best Kept Secret een van de hoogtepunten volgens <a href="https://3voor12.vpro.nl/update~18d5afce-d930-4ef4-9f02-dd5e95f08ff3~bks22-amenra-opent-met-extreme-zondagsmis~.html" target="_blank" rel="noreferrer noopener">3voor12</a> ! De Belgische post-metalband brengt volledige duisternis. De loodzware drums en metal riffs versterken het ijzingwekkende geschreeuw van frontman Colin van Eckhout. Waar het ene moment de pijn en de bas door de zaal galmt, wordt er ook regelmatig de rust opgezocht met timide, schone vocalen en ingetogen muziek.</p>

<p dir="ltr">De avond wordt geopend met de progressieve, avant-garde black metal-experimentalisten van Der Weg einer Freiheit en de sludge-, stoner-, doom metal, doorspekt met de onuitputtelijke energie uit de hardcore,&nbsp;van&nbsp;Hangman's Chair.</p>
                    </div>
                                    