
					<p><strong>De Australische electropopband Parcels geeft op zaterdag 24 september 2022 een concert in AFAS Live, Amsterdam. De aankondiging komt voorafgaand aan de release van hun tweede album 'Day/Night', dat op 5 november uitkomt. De kaartverkoop voor dit concert start op vrijdag 1 oktober om 10:00 uur via Ticketmaster.</strong></p>
<p> Met hun show in AFAS Live stijgt Parcels opnieuw naar grote hoogte. Het vijftal, dat zich op de raakvlakken tussen pop- en dance muziek begeeft en daarmee interesse van o.a. Daft Punk wekte, geeft in Amsterdam hun eerste grote headlineconcert in Nederland tot nu toe. Eerder gaven ze concerten in onder andere Paradiso en op grote festivals als Lowlands en Down The Rabbit Hole. </p>
<p>Met hits als 'Tieduprightnow', 'Overnight' en de meest recente single 'Somethinggreater' weet Parcels hun fanschare keer op keer groter te maken. Op het nog uit te komen nieuwe album 'Day/Night' bevindt Parcels zich muzikaal op nieuw terrein. Op het album verweven de AustraliÃ«rs hun eigen invloeden en ervaringen in de muziek. "We came into this album process with an intention of growth, as individuals and as a band. We saw it as a place to really deepen our understanding of ourselves and the environment around us, and to try and make space for each other to be truly vulnerable. We really look after each other and want the best for each other" zegt gitarist Jules Crommelin.</p>
<p>Parcels werd gevormd in het Australische Byron Bay, maar de bandleden verhuisden naar Berlijn vlak voor de release van hun debuut EP 'Clockscared' in 2015. Sindsdien is het heel hard gegaan: met meer dan 300 miljoen streams op Spotify, optredens op festivals als Glastonbury en Coachella en uitverkochte shows over de hele wereld is Parcels inmiddels een gevestigde naam.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="vertical-align: middle; cursor: pointer; max-width: 100%; height: auto;"></a></p>
<p>Restaurant First<br>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
<p><br></p>
				