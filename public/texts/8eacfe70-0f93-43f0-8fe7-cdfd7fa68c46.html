<p><strong>De legendarische mathcore band BOTCH speelt deze avond voor het eerst in bijna 23 jaar weer eens in Europa. Een zeer exclusieve show die onderdeel is van een mini-tour waarbij “The Best Boyband Ever” enkel ook Keulen en Hellfest aandoet. Een niet te missen kans voor fans die ze afgelopen jaren ontdekt hebben en fans van het eerste uur!</strong></p>
<p>In de jaren ’90 groeit de groep in een korte tijd uit tot een van de meest baanbrekende en invloedrijke bands, waarbij de vroege split in 2002 alleen maar bijdroeg aan de mythevorming rond de groep. Inmiddels is het tweede en laatste album ‘We Are The Romans’ uitgegroeid tot een genre-bepalende klassieker die in dezelfde adem genoemd wordt als The Dillinger Escape Plan’s ‘Calculating Infinity’ en Converge’s ‘Jane Doe’.</p>
<p>Na het uit elkaar vallen van de band zijn diverse leden onderdeel geweest van andere gerenommeerde en invloedrijke acts zoals Minus The Bear, These Arms Are Snakes, Narrows, SUMAC, Russian Circles en Torment &amp; Glory. In combinatie met de reunie in 2022 heeft BOTCH getekend bij Sargent House (Brutus, Chelsea Wolfe, Deafheaven, Helms Alee en David Eugene Edwards), brengt de band hun catalogus opnieuw uit, en bracht het viertal met ‘One Twenty Two’ de allereerste nieuwe track in 20 jaar uit.</p>
<p>HOTEL/HOSTEL<br>
Searching for a place to sleep? Our partners at STAYOKAY Hostel and the NIU Hotel have still rooms available.</p> <p><strong>Extra informatie<br>
</strong>• Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie, waaronder het tijdschema.<br>
• Patronaat is een PIN ONLY-locatie. Je kunt bij ons betalen met Maestro, American Express, V PAY, Mastercard en VISA.<br>
• Check <a href="https://patronaat.nl/bezoekersinfo/">Bezoekersinfo</a> voor meer informatie, waaronder het huren van lockers.</p>
<p><em>Let op bij het kopen van tickets via social media of externe doorverkoopsites. Ticketmaster Resale is de enige volledig betrouwbare manier om een tweedehands kaartje te bemachtigen.</em></p> <br> <a href="https://botch.bandcamp.com/" target="_blank" rel="noopener">Bezoek de website</a>