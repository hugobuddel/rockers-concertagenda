<div class="x11i5rnm xat24cr x1mh8g0r x1vvkbs xdj266r">Donderdag 20 april presenteren we 3 talentvolle acts in dB’s tijdens Club 3voor12 Utrecht. Tickets (4 euro) verkrijgbaar via dB’s en de ticketlink van het event. Deze editie is een week eerder dan normaal (i.v.m. Koningsdag) en check je:</div>
<div class="x11i5rnm xat24cr x1mh8g0r x1vvkbs xtlvy1s"></div>
<div class="x11i5rnm xat24cr x1mh8g0r x1vvkbs xtlvy1s">Parisian Night Suit<br>
Parisian Night Suit is het soloproject van Jeroen Reek, de zanger van Iguana Death Cult, waarin hij een eigen mix van blue-eyed soul, vintage funk en eighties synth pop verkent. Zijn nummers zijn veelal slepend en langzaam, met een zware stem die zingt over dieptepunten en de ironie des levens, gezien vanuit een humoristisch oogpunt. Parisian Night Suit neemt je mee op de achterbank tijdens een nachtelijke autorit in slow-motion door een onbekende stad.</div>
<div class="x11i5rnm xat24cr x1mh8g0r x1vvkbs xtlvy1s"></div>
<div class="x11i5rnm xat24cr x1mh8g0r x1vvkbs xtlvy1s">de Boulevard<br>
De 7-koppige hiphopband de Boulevard is ontstaan in Utrecht in een tijd waarin samen zijn niet meer vanzelfsprekend was. Met hun Nederlandstalige hiphop, smerige funk en maatschappij kritische teksten willen ze het gevoel van samen zijn op een dansbare manier doorgeven. Het contrast tussen uitgebrachte releases is groot en dat is nou precíes waar de band voor staat; een boulevard heeft immers vele zijstraten.</div>
<div class="x11i5rnm xat24cr x1mh8g0r x1vvkbs xtlvy1s"></div>
<div class="x11i5rnm xat24cr x1mh8g0r x1vvkbs xtlvy1s">Julia Sole<br>
Het gemaskerde alter ego Julia Sole komt tot leven op het podium. Met haar melancholische alternatieve rockmuziek, intense gitaren en live-gemaakte visuals, creëert ze een metaforische wereld waarin ze zware thema’s als verdwalen in je hoofd, angsten en verlies bespreekt. Met haar prikkelende en gedetailleerde muziek biedt ze de soundtrack om die negatieve gedachten los te laten en een heldere geest te inspireren.</div>