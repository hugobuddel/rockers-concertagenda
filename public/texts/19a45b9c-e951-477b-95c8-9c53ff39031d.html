
					<p><strong>Op donderdag 5 mei 2022 komt de Britse singer-songwriter Sam Fender voor een show naar AFAS Live. De kaartverkoop voor het concert in Amsterdam verloopt via <a href="https://www.ticketmaster.nl/event/277609">Ticketmaster.nl.</a></strong></p>
<p>Na onlangs in een uitverkochte Paradiso te hebben gestaan kondigt de alsmaar sneller groeiende indie rocker Sam Fender vandaag zijn terugkeer naar Nederland aan, en pakt het dit keer groots aan met een optreden in AFAS Live.</p>
<p>Fender begon in eerste instantie aan een acteercarrière, maar maakte een switch naar de muziekwereld toen hij werd ontdekt door Ben Howard’s manager in 2017. Beginnend met zelfgeschreven singles, bracht hij in 2019 uiteindelijk zijn debuutalbum ‘Hypersonic Missiles’ uit. Nummers zoals de titeltrack zelf, ‘Play God’ en ‘The Borders’ waren al snel geliefd bij het publiek. Zijn muziek heeft duidelijke invloeden uit de klassieke rock van artiesten als Bruce Springsteen, en Fender combineert deze met diepgaande teksten over persoonlijke en maatschappelijke problemen. Met zijn intense woorden probeert hij zijn platform te gebruiken om een verschil te maken en het verdriet dat we allemaal soms voelen, maar niet uit kunnen spreken over te brengen in zijn nummers.</p>
<p>Sinds het begin won Fender al prestatie na prestatie. In 2018 stond hij op de BBC’s Sound of 2018 lijst, won een Critic’s Choice Award tijdens de Brit Awards, en speelde als opener voor grootse namen als Neil Young, Bob Dylan en Elton John. Doordat hij aan een stuk door bleef touren en optreden hield hij er ook een trouwe fanbase aan over. Eerder was hij ook te zien op grote festivals zoals Lowlands en Rock Werchter.</p>
<p>Op 8 oktober verscheen Fenders tweede album, ‘Seventeen Going Under’. Het titelnummer bestormde de hitlijsten en bereikte snel viraal succes dankzij een emotioneel beladen TikTok-trend. Fender waardeerde de enorme respons die hij op het nummer kreeg: "Some of the videos are really really powerful and very honest and very very brave and I just wanted to say thanks very much."</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Bags-Policy.jpg" style="box-sizing: border-box; max-width: 100%; height: auto; display: inline-block; vertical-align: middle; cursor: pointer;"></a></p>
<p><strong>isla Talent Stage: Eelke</strong><br>De muziek van Eelke laat zich niet makkelijk categoriseren. Van gevoelige americana, via een melancholische singer-songwriter sound, naar de alternatieve rock sound die terug horen is op zijn laatste singles en EP's.</p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
				