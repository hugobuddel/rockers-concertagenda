<p><em><strong>Helaas is dit evenement definitief afgelast, na eerder gepland te zijn geweest op 10 april, 2020, 10 april 2021, 15 april 2022 en 7 april 2023. Er komt geen vervangende datum. Statement vanuit de band:</strong></em></p>
<p><em><strong>“ We are very sorry that we must announce, the European Tour of Loudness is cancelled. We discussed multiple options back and forth in order to find a solution. However, we can’t perform the tour under the circumstances given. We are very sorry for everyone, who looked forward to these shows and hope to be back as soon as possible”</strong></em></p>
<p><strong><em>Kaartkopers ontvangen persoonlijk bericht waarin precies staat uitgelegd wat te doen om het aankoopbedrag terug te krijgen. We vinden het vanzelfsprekend ontzettend jammer, maar hopen jullie wel snel weer te mogen ontvangen in Patronaat!</em></strong></p>
<p><strong>Vòòr acts als Babymetal en Maximum The Hormone het gezicht van de Japanse rockscene zouden bepalen, was Loudness een van de grootste bands uit het land van de rijzende zon.</strong></p>
<p>De groep is in 1981 opgericht door gitarist Akira Takasaki en drummer Munetaka Higuchi en debuteert datzelfde jaar nog met half Engels/half Japans gezongen ‘Birthday Eve’. Een stevig plaat vol met invloeden van het oude Rush, Van Halen en Deep Purple.</p>
<p>De grote doorbraak volgt met hun Amerikaans debuut, getiteld ’Thunder In The East’ uit 1985. Een album dat simpelweg een revolutie teweegbracht in de Japanse heavy metalscene, dankzij haar virtuositeit, catchy rocksongs en pompende ritmes.</p>
<p>De huidige incarnatie, bestaande uit de drie originele leden (drummer Higuchi overleed in 2009 vroegtijdig), bewijst met het meest recente album ‘Rise To Glory’ nog steeds spetterende songs te kunnen schrijven. Dat wordt genieten!</p>
<p>&nbsp;</p>
<br>
<a href="http://www.loudnessjp.com/" target="_blank" rel="noopener">Bezoek de website</a>