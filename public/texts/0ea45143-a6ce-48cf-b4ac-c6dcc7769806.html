<p>
  Het rondreizende metalfestival Ultima Ratio Fest heeft ook dit jaar een
  keiharde line-up! Het Engelse <strong>Paradise Lost</strong>, opgericht in
  1988, is een pionier in het death-doomgenre, maar heeft ook talloze
  gothicmetalbands beïnvloed. In 2020 verscheen hun meest recente album
  Obsidian. Uit Ierland komen de veteranen van <strong>Primordial</strong>, de
  extreme-metalband die black metal en doom metal mixt met Keltische muziek. De
  Oostenrijkse band <strong>Harakiri for the Sky</strong> is volgens
  Zwaremetalen.com ‘een monument binnen de atmosferische, post-blackmetalscene’,
  hun nieuwe album Aokigahara MMXXII is net uit. Ultima Ratio Fest wordt
  compleet gemaakt door<strong> Omnium Gatherum</strong>, de Finse melodieuze
  deathmetalband die niet vies is van uitstapjes naar progressieve deathmetal!
</p>
<!--socials moeten toch apart-->
