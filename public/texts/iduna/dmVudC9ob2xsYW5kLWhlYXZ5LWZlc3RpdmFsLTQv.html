
    <div class='long-html'>
    <section class='long-html__text'>
    
        
	
  <h4>Tijdens Holland Heavy staat Iduna volledig in het teken van de vroege Nederlandse heavymetalscene. Met een comebackshow van de Nederlandse hardrockgroep Vengeance belooft het een unieke editie te worden. Andere bevestigde acts zijn Cobra Spell, Jurassic Park, Martyr, Lord Volture, Black Knight, Maestro en Vexation.</h4>
<p><strong>VENGEANCE<br>
</strong>De legendarische hardrockband Vengeance maakt na jaren van stilte zijn comeback op Holland Heavy, inclusief de charismatische frontman Leon Goewie. Met hits als “Rock ‘n’ Roll Shower” en “May Heaven Strike Me Down” verwierven ze in de jaren 80 en 90 een loyale fanbase en groeiden ze uit tot een belangrijke naam in de Europese hardrockscene. Een opvallend ex-lid van de band is gitarist Arjen Lucassen, die we natuurlijk kennen van zijn succesvolle soloproject Ayreon.</p>
<p><strong>COBRA SPELL</strong><br>
De all-female 80s georiënteerde heavy rockband Cobra Spell is de nieuwe rijzende ster van Napalm Records. Met de knallende gitaarriffs van oprichtster Sonia Anubis (ex Burning Witches), de krachtige stem van Kristina Vega, de ritmische baslijnen van Roxy Herrera, het strakke ritmegitaarspel van Noelle dos Anjos en de donderende drums van Hale Naphtha, creëren ze een sonische storm. Niet voor niets wisten ze met hun eerste twee EP’s wereldwijd lovende kritieken te generen. Het debuutalbum verschijnt dit jaar nog.</p>
<p><strong>MARTYR</strong><br>
De in 1982 opgerichte heavymetalband Martyr staat bekend om zijn krachtige riffs, melodieuze solo’s en doordringende vocalen. Met een unieke mix van progressieve- en thrashinvloeden, hebben ze een al vroeg om de jaren 80 hun stempel gedrukt op de internationale heavymetalscene. Albums als “For the Universe” en “Warp Zone” tonen hun virtuositeit en zijn uitgegroeid tot echte klassiekers in het genre. Hoogtepunten van Martyr zijn onder andere de succesvolle tours in Japan. Ook vandaag de dag weet Martyr headbangede fans nog altijd te imponeren met hun energieke optredens.</p>
<p><strong>JURASSIC PARK</strong><br>
In de vroege jaren 70 werden vier boerenjongens geïnspireerd door bands als Black Sabbath en Led Zeppelin. Ze vormden “Frankenstein”, bekend als “Bad boys” vanwege hun krachtige rockshows. Het optreden met Motörhead in 1980 markeerde hun hoogtepunt en gaf de band nationale erkenning. Na twee decennia werd gitarist Berthus Westerhuis, oprichter van Frankenstein, gevraagd voor een lokale reünie die uitgroeide tot “Jurassic Park”. Een band die klassiekers combineert met nieuwe nummers en oude hardrock-covers, met een opvallende Marshall stack-backline. Jurassic Park staat voor humorvol prehistorisch muzikaal vakmanschap.</p>
<p><strong>LORD VOLTURE</strong><br>
Geleid door zanger David Marcelis maakt LORD VOLTURE muziek in de stijl van Judas Priest, Iron Maiden en Iced Earth. Na een explosieve start in 2010 met de release van het debuutalbum ‘Beast of Thunder’ (met medewerking van Jeff Waters van Annihilator), bellande de band al snel in de voorhoede van de Nederlandse heavy metalscene. Met een nieuwe line-up komt Lord Volture naar Holland Heavy met het kersverse livealbum “Live ‘em Up!” op zak.</p>
<p><strong>BLACK KNIGHT</strong><br>
Al ruim 40 jaar is Black Knight een drijvende kracht in de Nederlandse metalscene. Hun debuutalbum “Tales From the Darkside” verscheen in 1998 op Aeon Records. Na tours in Benelux, Duitsland en Bulgarije kwam in 2007 “The Beast Inside”. Het album “Road to Victory” (2020), uitgebracht door Pure Steel Records, onderging een Covid-vertraagde tour in 2021. Met de nieuw zanger Henk Overbosch wordt er momenteel gewerkt aan een nieuw album.</p>
<p><strong>MAESTRO</strong><br>
In 1989 richten door Orion Roos en René van Zonneveld Maestro op. De band speelt eigen composities, variërend van melodieuze rockballades tot heavymetal. Na wisselingen in de bezetting en onderbrekingen, maakte de band in 2008 met nieuwe opnamen en optredens een doorstart. Momenteel werkt Maestro aan een nieuw album dat wordt uitgebracht door Pt78 Records.</p>
<p><strong>VEXATION</strong><br>
De Amsterdamse band Vexation verweeft de jaren 80 in hun geluid. Dit levert explosieve melodieën op in de stijl van Iron Maiden, Metallica, Saxon en Motörhead, maar dan wel met hun eigen Nederlandse saus.</p>
      
    </section>
    
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" class="long-html__social-list-link" href="https://www.facebook.com/events/601480638105772">Facebookevenement</a></li><li class='long-html__social-list-item'><a href="https://www.facebook.com/Vengeance.LeonGoewie/?locale=nl_NL" target="_blank" class="long-html__social-list-link">Facebook</a></li><li class='long-html__social-list-item'><a href="https://www.facebook.com/cobraspell/?locale=nl_NL" target="_blank" class="long-html__social-list-link">Facebook</a></li><li class='long-html__social-list-item'><a href="https://www.facebook.com/MARTYRONLINE/?locale=nl_NL" target="_blank" class="long-html__social-list-link">Facebook</a></li><li class='long-html__social-list-item'><a href="https://www.facebook.com/JurassicParkRocks/" target="_blank" class="long-html__social-list-link">Facebook</a></li><li class='long-html__social-list-item'><a href="https://www.facebook.com/LordVolture" target="_blank" class="long-html__social-list-link">Facebook</a></li><li class='long-html__social-list-item'><a href="https://www.facebook.com/BlackKnightNL" target="_blank" class="long-html__social-list-link">Facebook</a></li><li class='long-html__social-list-item'><a href="https://www.facebook.com/maestromelodicrock" target="_blank" class="long-html__social-list-link">Facebook</a></li><li class='long-html__social-list-item'><a href="https://www.facebook.com/profile.php?id=100063040760411" target="_blank" class="long-html__social-list-link">Facebook</a></li>
    </ul>
  </nav>
    </div>
  