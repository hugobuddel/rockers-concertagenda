
    <div class='long-html'>
    <section class='long-html__text'>
    
        
	
  <h4>Kom en schrijf mee aan de punkgeschiedenis tijdens het nu al legendarische afscheidsoptreden van Cockney Rejects in Iduna! Op 7 oktober brengen deze iconische punkpioniers hun energieke en rebelse muziek voor de allerlaatste keer naar Nederland met een exclusieve show in Iduna!</h4>
<p>Cockney Rejects, afkomstig uit de Londense wijk East End, staan al sinds 1978 voor compromisloze arbeiderspunk. Ze worden terecht beschouwd als de orginators van het punksubgenre ‘Oi!’, vernoemd naar een van hun grootste hits: ‘Oi! Oi! Oi!’ uit 1989. De Rejects hun arbeiderspunk is een reactie op de ‘universiteit’ en ‘kunstacademie’ punk uit die tijd. Ze vertegenwoordigden punk voor de gewone arbeidersklasse, zoals we die ook kennen van tijdgenoten als Sham69 en Cock Sparrer.</p>
<p>Met hun toegankelijke nummers wisten de Rejects zelfs voetbalsupporters aan te spreken. Als trouwe fans van West Ham United bereikten ze zelfs de Engelse hitlijsten en Top of the Pops met hun versie van het clublied ‘I’m Forever Blowing Bubbles’.<br>
Na 45 jaar en vele albums hebben de broers Greggus (Jeff op zang, Mick op gitaar) besloten het iets rustiger aan te gaan doen. Daarom doen de Rejects nog eenmaal een Europese tournee waarbij ze in Nederland exclusief Poppodium Iduna aandoen.</p>
      
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Cockney Rejects" loading="lazy" src="https://open.spotify.com/embed/artist/4EfSXeVFbCEYIde3E9k4wr?utm_source=oembed" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" class="long-html__social-list-link" href="https://www.facebook.com/events/1282729862379480">Facebookevenement</a></li><li class='long-html__social-list-item'><a href="https://www.facebook.com/cockneyrejects" target="_blank" class="long-html__social-list-link">Facebook</a></li>
    </ul>
  </nav>
    </div>
  