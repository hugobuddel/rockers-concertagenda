
    <div class='long-html'>
    <section class='long-html__text'>
    <span><p><strong>Punx, skins &amp; hardcorekids maak je klaar voor een ultrapunkpackage in Iduna met de legendarische punkbands The Exploited, GBH en het afscheidsoptreden van UK Subs in Iduna! De Nederlandse punkbands Antidote en Bent out of Shape maken de avond compleet. Wacht niet te snel want dit festival verkoopt op zeker uit!</strong></p>
<p><strong>The Exploited</strong> wordt ergens eind jaren 70 opgericht door de Schotse bandaanvoerder en ex-militair Buchan als tegenreactie op de toenmalige hip geworden punkscene. Het doel was punk maken en brengen zoals punk hoort te zijn, ruw en ongepolijst. Met platen als Punks Not Dead en Beat the Bastards heeft de band verschillende mijlpalen binnen het genre op zijn naam staan. The Exploited is dan ook van onschatbare waarde en van grote invloed geweest op vele bands binnen het genre en zelfs daarbuiten. Nu dik vier decennia later komen de peetvaders van de hanenkammen terug naar Drachten voor een nog immer keiharde maatschappijkritische onovertreffelijke liveshow.</p>
<p>Als er één band is die de relatie van Iduna met punkmuziek samenvat zijn het de <strong>U.K. Subs</strong> wel. Onder aanvoering van Charlie Harper (79 lentes jong!) hebben we de Subs sins hun oprichting eind jaren 70 al bijna 20x in Iduna mogen verwelkomen. Van legendarische shows aan de Noorderdwarsvaart tot onze huidige locatie aan de Oliemolenstraat. We zijn dan ook bijzonder trots dat deze legendarische band tijdens hun afscheidstournee Iduna nog eenmaal aandoet!<br>
Als onderdeel van de eerste golf Engelse punkbands uit de jaren ’70 hebben de Subs elk jaar sinds hun bestaan nog opgetreden. De hoogtepunten uit de geschiedenis zijn er te veel om op te noemen: zeven opeenvolgende Top 40 hits tussen 1979 en 1981, vijf decennia touren, tientallen albums én een nog immer groeiende schare fans zijn maar een paar voorbeelden.</p>
<p>Net als The Exploited telt <strong>GBH</strong> als een van de grondleggers van de Engelse straatpunk. De band is sinds 1978 actief en wordt gezien als een van de belangrijkste bands binnen het genre, maar hun muziek was ook van grote invloed op de metalscene. Luister maar een naar de vroege albums van Bathory, Hellhammer/Celtic Frost en Slayer. Er is dan ook geen zelfrespecterende punk- of metalhead die nog nooit het GBH logo achter op een leren jas, denim vest of t-shirt heeft gezien. Met genrebepalende klassiekers zoals 'Time Bomb', 'Sick Boy' en 'No Survivors' verzorgde de band al eerder legendarische optredens in Iduna en nu komen ze dat nog eens dunnetjes overdoen.</p>
<p>Zet je hanenkam alvast op, het Nederlandse <strong>Antidote</strong> is terug! De band maakte een aantal jaar geleden een comeback! Van 96 tot 12 was Antidote een van vaderlands bekendste punkbands en brachten ze met platen als Go Pogo en Back in Year Zero een aantal nederpunkklassiekers uit. Ze tourden door heel Europa en ver daarbuiten (waaronder een tour met The Casualties door de VS) en brachten platen uit tot in Rusland. Eind 2012 leek de band haar instrumenten er bij neer te leggen maar gelukkig kruipt sinds 2017 het bloed weer waar het niet kan gaan en is Antidote terug. Niet als fulltime band maar om per jaar een aantal exclusieve shows te spelen. We zijn daarom trots de heren vandaag te mogen verwelkomen in Iduna!</p>
<p>Het jonge <strong>Bent out of Shape</strong> is een verbond van oude zielen die hun sporen al lang en breed hebben verdiend in de harde scene van Friesland. Beinvloed door artiesten als Blitz, Stars &amp; Stripes, Cock Sparrer en The Beltones openen ze de avond met keiharde en eerlijke muziek.</p>
<p>Muzikale omlijsting: DJ <strong>Jankobus Seunnenga</strong>.</p>
</span>
    </section>
    <section class='long-html__music-videos'><div class='iframe-wrapper-generiek'><iframe data-placeholder-image="https://iduna.nl/wp-content/uploads/complianz/placeholders/youtube3bZzM4s0Hgs-hqdefault.webp" data-category="marketing" data-service="youtube" data-cmplz-target="src" data-src-cmplz="https://www.youtube.com/embed/3bZzM4s0Hgs" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/uploads/complianz/placeholders/youtubeEcyYi8JRfs4-hqdefault.webp" data-category="marketing" data-service="youtube" data-cmplz-target="src" data-src-cmplz="https://www.youtube.com/embed/EcyYi8JRfs4" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/6NB4b8lltHCjOhW7vQZkAy?si=Da3sCCDPTEeRm3PJAGzFxw" src="about:blank" class=""></iframe></div><div class='iframe-wrapper-generiek'><iframe data-placeholder-image="https://iduna.nl/wp-content/plugins/complianz-gdpr/assets/images/placeholders/spotify-minimal.jpg" data-category="marketing" data-service="spotify" data-cmplz-target="src" data-src-cmplz="https://open.spotify.com/embed/artist/4wsg78KGu80m8Xk37PY2uG?si=mkueWKMaTM6r4Nad-vx9eg" src="about:blank" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a id="link_text-79-7-1" class="long-html__social-list-link" href="https://www.facebook.com/TheExploited" target="_blank" data-color="e6e6f2" data-id="link_text-79-7"><u>Facebook</u></a></li><li class='long-html__social-list-item'><a id="link_text-79-7-2" class="long-html__social-list-link" href="https://www.facebook.com/GBH.official" target="_blank" data-color="e6e6f2" data-id="link_text-79-7"><u>Facebook</u></a></li><li class='long-html__social-list-item'><a id="link_text-79-7-3" class="long-html__social-list-link" href="https://www.facebook.com/gopogo" target="_blank" data-color="e6e6f2" data-id="link_text-79-7"><u>Facebook</u></a></li><li class='long-html__social-list-item'><a id="link_text-79-7-4" class="long-html__social-list-link" href="https://www.facebook.com/BentOutOfShapeOi/" target="_blank" data-color="e6e6f2" data-id="link_text-79-7"><u>Facebook</u></a></li>
    </ul>
  </nav>
    </div>
  