
    <div class='long-html'>
    <section class='long-html__text'>
    
        
	
  <p><em>Let op, de voorverkoop start dinsdag 10 januari om 19:00 uur.</em></p>
<h4>2023 is het jaar dat de allergrootste hardrockband ter wereld 50 jaar bestaat! Om deze enorme mijlpaal te vieren komt op vrijdag 15 december Europa’s beste AC/DC-tributeband AC/DC UK met een extra dikke show naar Iduna! Als special guest staat DIGGETH op de bill. Een rising star uit Nederlands die met hun metal &amp; roll het publiek flink komt voorgloeien.</h4>
<p><strong>AC/DC UK </strong>is zonder twijfel de beste en meest tourende AC/DC-tribute van Europa. Dat heeft de band te danken aan zijn meer dan authentieke leden, hun keiharde gitaarspel en dynamische performance. De band knalt klassiekers uit de complete AC/DC-catalogus uit de speakers. Van High Voltage uit 1976 tot en met Black Ice uit 2008. Alle krakers die AC/DC tot hun legendarische status hebben verheven komen voorbij. Denk aan Highway To Hell, Whole Lotta Rosie, Let There Be Rock en natuurlijk Thunderstruck. In een 2 uur durende show met veel songs op de setlist die je normaal niet zo snel live hoort wordt de hardcore AC/DC-fan niet vergeten. AC/DC UK&nbsp; speelden eerder al op Graspop Metal Meeting, Stone Free, Herning Rocker, the Liverpool Cavern Club, Glasgow ABC, Bospop, Huntenpop etc.&nbsp; De band levert een knallende avond vol power met dezelfde looks, feel en attitude als de real deal. De beroemde striptease van Angus, AC/DC Dollars, Brian’s iconische platte pet, een gigantische opblaasbare Rosie, een Marshall wall en kanonnen zorgen voor&nbsp; “A high voltage rock n roll show!” .</p>
<p><strong>DIGGETH</strong><br>
Neem 50 jaar hardrock, metal, southern rock, rock-’n-roll, seventies rock en een vleugje progressive rock; de dame en heren van Diggeth gooien het moeiteloos in de blender en maken er hun eigen ding van. De uitkomst is altijd vet, zwaar, zompig en groovy. Het drietal geeft de term metal-‘n-roll een nieuwe betekenis en met 3 albums op zak timmeren ze hard aan de weg. De explosieve mix aan genres laat je achter met een flinke piep in je oren en een glimlach van oor tot oor. Je vraagt jezelf af: “Hoe kan een trio zo vet klinken?”</p>
      
    </section>
    <section class='long-html__music-videos'><div class='iframe-wrapper-152px'><iframe title="Spotify Embed: Live (Collector&amp;apos;s Edition)" loading="lazy" src="https://open.spotify.com/embed/album/6jOO0YHvuHP4UkJuDpcAoz?si=yK7MedhTQm-i103Q-rUsLw&amp;utm_source=oembed" class=""></iframe></div></section>
    <nav class="long-html__social">
    <ul class='long-html__social-list'>
      <li class='long-html__social-list-item'><a target="_blank" class="long-html__social-list-link" href="https://www.facebook.com/events/640190394574372">Facebookevenement</a></li><li class='long-html__social-list-item'><a href="https://www.facebook.com/AcdcUk/" target="_blank" class="long-html__social-list-link">Facebook</a></li><li class='long-html__social-list-item'><a href="https://www.facebook.com/Diggethmusic" target="_blank" class="long-html__social-list-link">Facebook</a></li>
    </ul>
  </nav>
    </div>
  