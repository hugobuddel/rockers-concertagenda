
				<p>We trekken de zomer van 2022 nog even door. En deze zondagmiddag 18 september hebben we – net als vorig jaar – weer het schitterende gezelschap DE KIFT gratis op ons buitenpodium staan.</p>
<p>De veelkoppige, poëtische fanfare-punkband De Kift maakt muziek vol tomeloze energie, intimiteit, weemoed en euforie. Al meer dan dertig jaar speelt dit bonte gezelschap een megamooie mix van magnetiserende muziek, een gecontroleerde chaos, zowel op de plaat als op het podium. Voor het twaalfde album ‘Hoogriet’ liet frontman Ferry Heijne tijdens het maakproces onder anderen trompettist Louis Armstrong en chansonnier Jacques Brel meekijken over zijn schouder. Daarnaast schreven bevriende muzikanten van Donnerwetter en Stuurbaard Bakkebaard mee aan de muziek en er wordt weer onvervalst geciteerd uit teksten van schrijvers van wereldformaat als Auden, Brodsky, Tsjechov, Hermans en Armando.</p>
<p>Lang leve deze giganten van de Nederlandse popscene!</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="De Kift - Livestream Hoogriet vanuit Paradiso" src="https://www.youtube.com/embed/dC_knkVf5yg?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid0" id="player_1"></iframe></div></div>
			