<p>
  Liefhebbers van Kraut en Psychedelic Music opgelet! Deze zondagavond
  presenteert dB’s een double bill van formaat met het Belgische MOTOR!K en het
  Noorse KANAAN.
</p>
<p>
  Het trio MOTOR!K deed dB’s al eerder op de grondvesten schudden met hun
  fenomenaal aanstekelijke krautrock in zijn puurste vorm. De zwaar dansbare
  rock van MOTOR!K ademt een ongrijpbare magie, alsof het een vergeten band is
  uit datzelfde tijdperk. Dit trio uit Beveren is welhaast de perfecte mix
  tussen NEU!, Can en Wire, en speelt met mathematische precisie heerlijk
  dronende en repeterende kraut, inclusief de nodige electronica. De band heeft
  vier albums achter hun naam staan, simpelweg getiteld MOTOR!K – 1 en MOTOR!K –
  2, MOTOR!K 3 en – jawel- MOTOR!K 4. Kom ze checken!
</p>
<p>
  Het Noorse powertrio van Kanaan blinkt uit in psychedelische instrumentale
  rock zoals alleen Scandinaviërs dat beheersen.<br />
  De eerste twee platen zijn uitgebracht bij het befaamde El Paraiso Records,
  maar voor de laatste twee heeft de band onderdak gevonden bij het Noorse
  Jansen records.<br />
  Op het nieuwe album ‘Downpour‘ zetten zware riffs en dikke grooves de toon,
  net als op voorganger ‘Earthbound’ uit 2021. De geest van Hawkwind ten tijde
  van Lemmy zweeft rond in de sound, maar CAN, Ash Ra’s Temple en Jimi Hendrix
  zijn nooit ver weg. Tal van verrassende wendingen komen voorbij met mooie en
  zachte passages, maar het geeft bovenal blijk van meesterlijk muzikaal
  vakmanschap. Het klinkt alsof ze met de mix van kraut, fuzz, jazz,
  psychedelica een nieuwe standaard hebben gezet voor zichzelf. Het doet in
  ieder geval reikhalzend uitkijken naar een live show. *tekst Kanaan:
  Doornroosje Nijmegen*
</p>
<p>&nbsp;</p>

<!--socials moeten toch apart-->
<section class="long-html__music-videos">
  <div class="iframe-wrapper-16-9">
    <iframe
      title="Kanaan - Amazon (Live at NRK-Scenen)"
      src="https://www.youtube.com/embed/hN5Lbc53jvM?feature=oembed&amp;enablejsapi=1&amp;wmode=opaque"
      frameborder="0"
      allow="accelerometer; autoplay; clipboard-write; encrypted-media; gyroscope; picture-in-picture; web-share"
      allowfullscreen=""
      name="fitvid0"
      id="player_1"
    ></iframe>
  </div>
  <div class="iframe-wrapper-16-9">
    <iframe
      title="Motor!k - Socrates (Official Visualizer)"
      src="https://www.youtube.com/embed/Rd7sHvyBMV8?start=15&amp;feature=oembed&amp;enablejsapi=1&amp;wmode=opaque"
      frameborder="0"
      allow="accelerometer; autoplay; clipboard-write; encrypted-media; gyroscope; picture-in-picture; web-share"
      allowfullscreen=""
      name="fitvid1"
      id="player_2"
    ></iframe>
  </div>
</section>
