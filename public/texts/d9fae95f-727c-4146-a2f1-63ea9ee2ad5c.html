
                    <p><strong>Het New Yorkse Youth Of Today is met recht een van de meest legendarische hardcore bands gestart in de jaren ’80. Na het ontstaan van de band in 1985 groeit de groep rond charismatische frontman Ray Cappo en gitarist John Porcelly uit tot de voorlopers in de gerevitaliseerde straight edge hardcore punk scene, genaamd Youth Crew. </strong></p>
<p>Aangevuld met drummer Sammy Siegler en Gorilla Biscuits’ Walter Schreiffels op bass inspireert de band duizenden hardcore kids wereldwijd met hun boodschap over positiviteit, straight-edge levensstijl en vegetarisme, terwijl ze nieuwe energie en urgentie in hardcore injecteren. Songs als ‘No More’, ‘Break Down The Walls’ en ‘Youth Crew’ zijn sindsdien uitgegroeid tot tijdloze hardcore voor meerdere generaties. Sinds de reünie in 2016 is de groep een graag geziene gast in de Lage Landen en daarom zijn we ontzettend blij dat ze in 2022 naar Haarlem komen!</p>
<p><i>Extra informatie<br>
</i>Kaartkopers ontvangen twee dagen voor show een uitgebreide informatiemail met daarin alle relevante bezoekersinformatie.</p>

        
                    <br>
            <a href="https://www.facebook.com/youthoftodayofficial" target="_blank" rel="noopener">Bezoek de website</a>
            