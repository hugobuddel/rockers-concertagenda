<p><strong><span><span><span>Op veler verzoek krijgt The Spotify Tour van Gruppo Sportivo in 2023 een vervolg. Opnieuw zullen de vaakst gestreamde songs bepalend zijn voor de invulling van de setlist. Nederpopklassiekers als Hey Girl, Beep Beep Love, Tokyo, P.S. 78, Rock ’n Roll en Disco Really Made It zitten daar natuurlijk bij.</span></span></span></strong></p><p><span><span><span>Sinds het bejubelde album Great (“Gruppo’s beste sinds Back to ‘78” volgens muziekmagazine OOR) en de gelijknamige tour in 2018/2019 beleeft de van oorsprong Haagse band haar zoveelste jeugd.</span></span></span></p>
<p><span><span><span>De bezetting van de band bestaat uit de karakteristieke frontman Hans Vandenburg (zang/gitaar) en de andere oerleden Peter Calicher (keyboards) en Max Mollinger (drums). Ook de blikvangers Lies Schilp &amp; Inge Bonthond (beiden zang) zijn als de Bombitas weer van de partij. Tim Barning (bas) mag inmiddels een vaste waarde genoemd worden. Wouter Kiers (saxofoon) maakt deze keer zijn opwachting als ‘special guest’.</span></span></span></p><div class="section-split" style="display: none;">Gerelateerd</div>