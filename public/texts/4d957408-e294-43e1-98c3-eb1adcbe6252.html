
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p><strong>Het onvolprezen album “Testimony Of The Ancients” van ons eigen death metal instituut Pestilence zag 30 jaar geleden het levenslicht en daarnaast komt op 25 juni 2021 de nieuwe plaat “Exitivm” uit en dat is natuurlijk reden voor een feestje. De afgelopen 2 jaar is de datum voor een Dynamo show met deze band al 6 keer naar achter geschoven maar nu gaan we het gewoon doen! Eindelijk! De show van Pestilence in Dynamo 25 maart 2022 kan in de agenda! 100%!</strong></p>
<h5>Pestilence</h5>
<p>Er valt natuurlijk veel te schrijven over <strong>Pestilence</strong>. Gestart in 1986 en tot op heden nog steeds actief en relevant! Gestart als een death/thrash band, fast-forward 35 jaar komen we naast de traditionele death en thrash riffs ook de nodige fusion invloeden tegen op de albums van de band in wisselende samenstellingen rondom bandleider Patrick Mameli. In totaal 8 platen werden door de wereldwijde metalscene en -journalisten gezien, gehoord en goedgekeurd. Als live band is Pestilence altijd een graag geziene gast op de internationale podia en festivals maar in onze Dynamo wordt dit de eerste keer en wat voor een! “Testimony Of The Ancients” zal in zijn geheel gespeeld worden! Met ook nog eens een nieuwe plaat op zak in een vernieuwde line-up met ditmaal o.a. drumbeest Michiel v/d Plicht (Carach Angren, ex-God Dethroned, ex-Prostitute Disfigurement) achter de kit wordt dit een show die je niet mag missen. KEI GOED JULLIE TE MOGEN ONTVANGEN!!!<br>
<a href="http://www.facebook.com/Pestilenceofficial">facebook.com/Pestilenceofficial</a></p>
<h5>Misanthropia</h5>
<p>De Nijmegenaren van <strong>Misanthropia</strong> zullen de avond gaan opwarmen met hun Symphonc Black/Death. De band maakt al ruim 15 jaar de vaderlandse podia onveilig en bracht in 2020 via Massacre Records “Convoy Of Sickness” uit welke heel aardig werd ontvangen zoals door Arrow Lords Of Metal met een 8/10. Kom dus op tijd!<br>
<a href="http://www.facebook.com/666misanthropia">facebook.com/666misanthropia</a></p>
					