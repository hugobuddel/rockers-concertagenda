
					<p><strong>Vanwege het coronavirus is het concert van Fat Freddy’s Drop dat gepland stond op 21 juli 2021 (oorspronkelijke datum 22 november 2019) in AFAS Live verplaatst naar 16 juli 2022.</strong><br></p>
<p><strong>Gekochte kaarten blijven geldig voor de nieuwe datum. Kaartkopers ontvangen een mail met informatie over de verplaatsing.&nbsp;</strong></p>
<p><strong>We hopen je nog steeds te zien bij het concert van Fat Freddy’s Drop.<br>----------</strong></p>
<p>Fat Freddy's Drop komt op 16 juli 2022 naar AFAS Live</p>
<p>Op 16 juli keert de Nieuw-Zeelandse band Fat Freddy’s Drop terug naar AFAS Live. Het concert staat in het teken van het Special Edition Part 1 album.</p>
<p>Sinds 2002 tourt de zevenkoppige band uit Nieuw-Zeeland regelmatig door Europa. Het uitbrengen van een nieuw album is een speciaal moment voor Fat Freddy's Drop en gebeurt veel minder vaak. Met de aankondiging van deze nieuwe tour lieten ze hun fans gelijk weten dat er een nieuw album zou verschijnen.<br><br>Fat Freddy's Drop is in Nieuw Zeeland de bestverkopende artiest aller tijden. Ze staan bekend om hun energieke live optredens met hun aanstekelijke mix van jazz, funk, soul, ska, reggae en elektronica. Het is één van de meest originele bands ter wereld die van elk optreden keer op keer weer een groot feest weten te maken. Door de jaren heen heeft de band een langdurige liefdesrelatie met Europa opgebouwd. Ze houden van Europese eten, de cultuur, de whanau (familie) en vooral de Europese fans.</p>
<p> Tijdens hun uitverkochte live shows in 2018 speelde Fat Freddy's al nieuwe nummers als ‘Special Edition’, ‘Trickle Down’, ‘Kamo Kamo’ en ‘114’ voor hun trouwe publiek. De liedjes werden tijdens deze tournee gelijk getest om vervolgens in hun studio in Wellington te worden bewerkt.&nbsp;In Nederland speelden ze op diverse grote festivals, voor verschillende uitverkochte zalen en gaven ze unieke optredens op het strand van Bloemendaal en Plekk. Eind 2018 stond de band nog in een uitverkochte AFAS Live waar ze vol overgave een enerverende live show neerzetten.</p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="vertical-align: middle; cursor: pointer; max-width: 100%; height: auto;"></a></p>
<p><strong>Isla Talent Stage: Amsterdelics</strong><br>Deze funky 13-koppige Amsterdamse band geeft hun sound vleugjes van radicale reggae, een beetje rock en een scheutje psychedelics, wat ze een perfecte afsluiter van Fat Freddy’s Drop maakt. De formatie heeft al een album uitgebracht in 2016, en op 10 januari 2020 wordt de volgende uitgebracht, genaamd ‘Humans’.</p>
<p><strong>Restaurant First</strong><br><em>Kom voorafgaand aan het concert een hapje eten bij Restaurant First.&nbsp;<a href="https://www.afaslive.nl/eten-drinken" target="_blank">Reserveer nu</a>&nbsp;een tafel en geniet van heerlijke gerechten afgestemd op het seizoen.&nbsp;Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken.&nbsp;Voor overige vragen, wijzigingen of (groeps)reserveringen kan je mailen naar&nbsp;<a href="mailto:restaurant@afaslive.nl">restaurant@afaslive.nl</a>.</em></p>
				