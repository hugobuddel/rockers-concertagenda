
                

                <!-- wp:paragraph -->
<p><strong>We beuken door! Het is tijd voor een nieuwe editie van Hardcore Vrijdag. Met steevast te gekke bands, veel bier en snoeiharde gitaren. Wie komen Neushoorn dit keer afbreken? Man As Plague, Fatesealer en Florida Men.</strong></p>
<!-- /wp:paragraph -->

<!-- wp:paragraph -->
<p><strong>MAN AS PLAGUE</strong><br>Man As Plague is een 4-delige metalformatie uit Nederland en sinds 2011 actief. De band heeft invloeden uit een breed metalspectrum. Hardcore, deathcore, death metal, het is allemaal gemixt in één brute vorm.</p>
<!-- /wp:paragraph -->

<!-- wp:paragraph -->
<p>Live spelen is waar het bij Man As Plague om draait, hoge energie, groovende breakdowns en een enorme muur van geluid en energie. Een uniek geluid, gekoppeld aan een geweldige live-act. Man As Plague is een band die je niet wil missen!</p>
<!-- /wp:paragraph -->

<!-- wp:paragraph -->
<p><strong>FATESEALER</strong><br>De hardnekkige act Fatesealer is een vierkoppige metalband afkomstig uit het oosten van Nederland. Ondanks dat de band nog niet zo lang bestaat zijn de leden allemaal oude bekenden uit de lokale scene in Enschede.</p>
<!-- /wp:paragraph -->

<!-- wp:paragraph -->
<p>Met invloeden zoals All Pigs Must Die, Wolfbrigade en At the Gates speelt de band een mix van sludge, black en death metal. Hun vele tempowisselingen zorgen ervoor dat het publiek zeker bij de les blijft.</p>
<!-- /wp:paragraph -->

<!-- wp:paragraph -->
<p><strong>FLORIDA MEN</strong><br>Florida Men is een gloednieuwe driekoppige punkrockband uit Leeuwarden die eind 2021 is opgericht. Het doel van de heren is sinds dag één om catchy, recht-voor-zijn-raap, kort-maar-krachtige punkrock te maken. In de praktijk klinkt dat met name als de formule waar Ramones, Screeching Weasel, Descendents en Teenage Bottlerocket ons al jaren in hebben voorzien.</p>
<!-- /wp:paragraph -->

<!-- wp:paragraph -->
<p>Bestaande uit leden van de Leeuwarder bands Sun-0-Bathers, 10 To Go en Age &amp; Mistakes is er binnen Florida Men genoeg ervaring in huis om een strakke, energieke show neer te zetten!</p>
<!-- /wp:paragraph -->

<!-- wp:paragraph -->
<p><em>Zaal: AA-Security Arena | Type: Staconcert | Garderobe gratis</em></p>
<!-- /wp:paragraph --><div class="responsive-embed" style="margin-top: 2rem"><iframe title="MAN AS PLAGUE; Escape from home live session 4K REMASTER" width="1778" height="1000" src="https://www.youtube.com/embed/C2MZlyszMg4?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div>            