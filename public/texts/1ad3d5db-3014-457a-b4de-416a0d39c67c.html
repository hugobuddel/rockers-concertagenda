<p>Op deze avond zal de grond van onze Main beven door deze ijzersterke package. Gezegend met een set agressieve riffs om U tegen te zeggen, geldt <strong>Heaven Shall Burn</strong> al jaren als een van de beste, strakste en meest geëngageerde metalcore bands uit Europa. En dat mag ook wel. Met 20 jaar en 10 albums op de teller is de band niet meer weg te denken uit de scene. 2020 zag hun laatste album ‘Of Truth&nbsp;and Sacrifice’ het licht en vanavond brengen deze Duitsers hun helse kabaal naar onze Main. En deze package wordt alleen maar beter. Sinds debuutalbum ‘Ascendancy’ staat <strong>Trivium</strong> garant voor een mix van thrash metal, alternative metal en metalcore met een bijzonder goed oor voor melodie. Want als Trivium iets kan, is het wel kneitergoede&nbsp;<em>tunes</em>&nbsp;schrijven hoor!&nbsp;Na hun uitverkochte show in 2017 keert de band terug naar Tilburg ter promotie van het album ‘What The Dead Men Say’.&nbsp;<br></p>
<p>Bijzonder fijne supports met een legendarische oude naam en kneiterjonge talenten die op het punt staan wereldwijd door te breken. <strong>Obituary</strong> is een fucking deathmetal LEGENDE: ze stonden aan de wieg van het genre. ‘Slowly We Rot’ is een meesterwerk en staat in alle platenkasten van alle deathmetalliefhebbers. Ter wereld. Ooit. <strong>Malevolence</strong> gaat momenteel als een trein. Ze maken heerlijk lompe beatdown hardcore, met elementen van metalcore en stoner. Een soort liefdesbaby tussen Hatebreed, Mastodon en Nasty. Lekker hoor.</p>