
					<p><strong>De Britse rockband Kasabian komt op donderdag 13 oktober 2022 naar AFAS Live in Amsterdam voor een concert dat onderdeel is van een Europese tour. De kaartverkoop start donderdag 14 april om 10:00 uur via Ticketmaster.</strong></p>
<p>Kasabian keert dit najaar terug naar AFAS Live, voor het eerst in bijna vijf jaar tijd. Het concert wordt de eerste show op Nederlandse bodem die de band geeft met founding member Sergio Pizzorno als zanger, nadat Tom Meighan in 2020 zijn vertrek bij Kasabian aankondigde. In oktober bracht het viertal, bestaande uit Sergio Pizzorno, bassist Chris Edwards, drummer Ian Matthews en gitarist Tim Carter, hun eerste single 'ALYGATYR' uit in deze nieuwe formatie.</p>
<p>De uit Leicester afkomstige band staat bekend om zijn ijzersterke livereputatie waarmee zij eerder headliner waren op onder andere Glastonbury en steevast concerten uitverkopen. In 2004 bracht Kasabian hun debuutalbum uit met daarop de single 'Club Foot', wat al snel de ultieme stadionknaller bleek. Later volgde andere succesvolle singles als 'Fire', 'Underdog' en 'You're in Love with a Psycho'. Inmiddels hebben ze meer dan 5,5 miljoen verkochte albums wereldwijd, vijf #1 albums in het Verenigd Koninkrijk, een BRIT award, zeven NME awards en vier Q awards op hun naam staan. </p>
<p><a href="https://www.afaslive.nl/files/Agenda/Tassenbeleid/Tassenbeleid-PDF.pdf" target="_blank"><img src="https://www.afaslive.nl/files/Agenda/Tassenbeleid/Bags-Policy.jpg" style="box-sizing: border-box; max-width: 100%; height: auto; vertical-align: middle; font-style: normal; font-variant-ligatures: normal; font-variant-caps: normal; font-weight: 400; font-size: 16px; font-family: &quot;Trebuchet MS&quot;, &quot;Helvetica Neue&quot;, Helvetica, Tahoma, sans-serif; cursor: pointer; color: rgb(226, 30, 59);"></a></p>
<p><strong>Restaurant First<br></strong>Kom voorafgaand aan het concert een hapje eten bij Restaurant First. <a href="https://www.afaslive.nl/eten-drinken" target="_blank">Reserveer nu</a> een tafel en geniet van heerlijke gerechten afgestemd op het seizoen. Op de dag van het evenement kan je Restaurant First vanaf 16.00 uur bereiken op 020-409 79 69 voor wijzigingen in jouw reservering of om een tafel te boeken. Voor overige vragen, wijzigingen of (groeps)reserveringen kan je mailen naar <a href="mailto:restaurant@afaslive.nl">restaurant@afaslive.nl</a>.</p>
				