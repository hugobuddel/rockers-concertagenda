
				<p>Vorig jaar oktober konden we tussen alle covidshit nog net een waanzinnig concert van de Haagse De Kraaien meepikken. Het ging los! En dat gaat het vanavond ook.</p>
<p>Duister, gevaarlijk, uniek, hard, recht door zee en dit alles met een knipoog. Bernd Gansebev en zijn crew verrassen je wederom met splinternieuwe, keiharde maar uberfrisse tracks aankomend seizoen.</p>
<p>Harde beats en natuurlijk eigenwijze rauwe Haags teksten behoren tot de vaste ingrediënten van de urban underground formatie maar nu gaan ze net een stapje verder de diepte in. Met de hits ‘Ik vind Je Lekker” en “Pechvogel” zette De Kraaien zich op de kaart. Nu is het tijd om ook een andere kant van De Kraaien te ervaren. Zo wordt het plaatje compleet.</p>
<p>Rookbommen, insane visuals, live musici, artist features, strippers of paaldanseressen. Het blijft elke show nog steeds een verrassing wat ze meebrengen. Maar één ding is zeker, de unieke show garandeert chaos van een hoog niveau en stilstaan is geen optie. Zet je schrap en laat je meesleuren door het nieuwe geluid van De Kraaien, Nieuwe single en video droppen in september.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="De Kraaien - Scheveningen (Official video)" src="https://www.youtube.com/embed/qKHyTYhG4Ss?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid0" id="player_1"></iframe></div></div>
<p>&nbsp;</p>
			