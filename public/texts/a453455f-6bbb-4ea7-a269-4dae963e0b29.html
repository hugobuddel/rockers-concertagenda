<p>Wie aan Australische pub-punk denkt, denkt aan The Chats. De band uit Queensland, AustraliÃ« begon samen te spelen op de middelbare school. Een maand voordat de jongens hun diploma in ontvangst namen, brachten ze hun zelf getitelde debuut-EP uit. The Chats' tweede EP, 'Get This In Ya', stond al een half jaar online totdat de band plots een virale hit had met de videoclip voor het nummer 'Smoko', die binnen een paar dagen miljoenen views behaalde op YouTube. Sindsdien staan The Chats bekend om hun luide en chaotische liveshows en hun 'zero fucks attitude'. De band heeft getoerd met Australische punklegendes Cosmic Psychos, US rock zwaargewichten Queens of the Stone Age en collega pisswrecks Pist Idiots. Ondertussen zijn ze vier EP'S, een debuutalbum, nationale en internationale tournees verder, maar The Chats vertonen gelukkig nog geen tekenen dat ze het ooit rustiger aan zullen doen.</p>