<p>TivoliVredenburg en dB’s presenteren deze woensdag 15 maart Dean Wareham plays Galaxie 500 (&amp; more).<br>
Galaxie 500 bracht eind jaren tachtig, begin jaren negentig drie cult albums uit, die zeer belangrijk zijn geweest voor de indie pop/rock in de jaren 90. Denk aan bands als Low of Mazzy Star, maar ook huidige ‘dream pop’ bands als Beach House en Deerhunter zijn duidelijk beïnvloed door Galaxie 500. Oprichter Dean Wareham heeft later albums gemaakt met de band Luna en als Dean &amp; Britta, maar tourt gelukkig ook weer met het unieke Galaxie 500 materiaal en speelt deze tour vooral liedjes van het baanbrekende album On Fire. Unieke kans dus deze maestro met vierkoppige band waaronder zijn vrouw Britta Phillips, aan het werk te zien met klassiekers uit de popgeschiedenis.</p>
<p>Support komt van de Utrechtse artieste Clasine Haringsma die onder de naam Immen prachtige ingetogen folk maakt met invloeden van onder anderen, jawel, Galaxie 500, Opal en Mazzy Star. Zij bracht in mei 2022 een mooie split-ep uit met Bo Menning op het kersverse Plato Records van de gelijknamige (Utrechtse) muziekwinkel.</p>
<p>Special guests Marc van der Holst (the Avonden) en Roos Pollman (Flowers) komen ook een aantal interpretaties van Galaxie 500 nummers brengen dus dat is extra leuk.</p>
<div class="video-shortcode"><iframe title="Dean Wareham, Galaxie 500 - Live at The Teragram, DTLA 7/19/2019" width="1280" height="720" src="https://www.youtube.com/embed/c2lB1h2Cdz8?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div>
<div class="video-shortcode"><iframe title="GALAXIE 500 - ON FIRE [FULL ALBUM] 1989" width="1280" height="960" src="https://www.youtube.com/embed/vsfvdGjL4Yo?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div>
<p>IMMEN</p>
<p><a href="https://immen.bandcamp.com/album/fuel-pill">https://immen.bandcamp.com/album/fuel-pill</a></p>