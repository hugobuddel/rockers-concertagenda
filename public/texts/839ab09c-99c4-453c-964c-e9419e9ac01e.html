<p><strong>Delain</strong> is terug! De symfonische metalband is al sinds de begindagen in 2002 het geesteskind van toetsenist Martijn Westerholt, nadat hij vertrok uit Within Temptation. Na de split met de vorige line up is Delain terug van weg geweest met een sterke internationale line up. Met zowel terugkerende bandleden gitarist Ronald Landa en drummer Sander Zoer, maar ook de nieuwe bandleden Ludovico Cioffi (bas) en nieuwe frontdame, zangeres Diane Leah. De kritieken op de eerste singles van het nieuwe album "Dark Waters" waren lovend. Vanavond keert de band voor het eerst sinds 2015 weer terug naar 013 met de release show van het nieuwe album!<br><br>De Zwitserse metalband <strong>Illumishade</strong> neemt je mee in een magische mix tussen fantasie en muziek, waarin meerdere heavy genres gecombineerd worden. In 2020 opgericht door Eluveitie leden Fabienne Erni en Jonas Wolf, en nu als een van de eerste keren live te zien!<br><br>De avond wordt geopend door symfonische metal act <strong>Xandria</strong>. </p>