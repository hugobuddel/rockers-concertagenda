<div class="layout layout--is-text"><p><strong>Durven we onze vooroordelen écht te bevragen? Of zijn we daar te politiek correct voor geworden? Hoe gaan we vooruit zonder elkaar kwijt te raken?</strong></p><p>Yara’s Wedding is een interdisciplinaire (bijna) musical onder regie van Guy Weizman, met tekst van Antigone Akgün, Rik van den Bos, Rasit Elibol en Mohamedou Ould Slahi Houbeini. Samen schreef deze unieke groep schrijvers – geïnspireerd door het werk van Edward Said ‘Orientalism’ – een nieuwe toneeltekst over het framen van de ander op basis van afkomst, kleur, geaardheid, sociale status en culturele conflicten. Geen confrontatie wordt vermeden in deze zeer muzikale en levendige voorstelling met 15 acteurs, dansers, zangers en muzikanten van verschillende achtergronden en nationaliteiten.</p></div><div class="layout layout--is-text"><h2>Spoiler alert</h2><p>Yara, Greta, Sebastian en Tony zijn jeugdvrienden. Ze groeiden op in dezelfde buurt en brachten samen lange, natte zomers door. Ze waren onafscheidelijk tot die ene avond. De avond dat het herenhuis afbrandde.</p><p>12 jaar later trouwt Yara met Sebastian. Ter gelegenheid van het feest gaan (oude) vrienden en familie op reis. Ver verwijderd van hun vertrouwde omgeving, worden nieuwe banden gesmeed en komen oude conflicten aan het licht. In de carrousel van confrontaties, ontmoetingen en situaties op de bruiloft wordt iedereen langzaam zo dronken en emotioneel, dat niemand naar bed wil totdat alles wat gezegd of gedaan moet worden, is gezegd of gedaan.</p></div><div class="layout layout--is-video layout--is-wide layout--has-margin"><div class="layout__media" data-consent="marketing" data-video-embed="https://player.vimeo.com/video/783869955?h=441a18a011&amp;dnt=1&amp;app_id=122963" data-video-thumbnail="https://i.vimeocdn.com/video/783869955_1280.jpg"><div class="layout__media__consent"><span>Je cookie instellingen blokkeren deze video.</span><span><a href="#" class="cookie__trigger">Accepteer marketing cookies</a> om de video in te laden.</span></div></div></div><div class="layout layout--is-text"><h2>Over NITE</h2><p>In een zoektocht naar betekenis in een snel veranderende wereld maakt NITE (nationaal interdisciplinair theater ensemble) voorstellingen die even spectaculair en verweven zijn als de wereld zelf. Na SALAM, Brave New World 2.0, Before/After en The Underground, speelt NITE nu Yara’s Wedding.Yara’s Wedding is een coproductie van NITE (Noord Nederlands Toneel, Club Guy &amp; Roni, Slagwerk Den Haag en Asko|Schönberg) en Schauspiel Hannover.</p></div><div class="layout layout--is-activities layout--is-wide layout--has-margin"><div class="layout__activity" style="cursor: pointer;"><article class="layout__activity__content layout--is-text"><svg class="layout__icon" aria-hidden="true"><use xlink:href="#arrow"></use></svg><h3>Inleiding</h3><p>Voorafgaand aan deze voorstelling is er een inleiding om 19.15 uur. Deuren gaan om 19.00 uur open. Kaarten à € 3,50 kun je meebestellen bij je bestelling <a href="https://tickets.spotgroningen.nl/mtTicket/countdown/105501">of apart wanneer je al kaarten hebt.</a></p></article></div></div><div class="layout layout--is-text layout--has-margin"><div class="layout__credits"><p>regie: Guy Weizman | choreografie: Roni Haver | compositie: Lora Deniz | tekst: Rik van den Bos &amp; Antigone Akgün &amp; Rasit Elibol &amp; Mohammedou Ould Slahi |Met live muziek door &nbsp;Asko|Schönberg en Slagwerk den Haag |&nbsp;cast: Sarah Janneh, Sanne den Hartogh, Anja Herden, Bien De Moor, Igor Podsiadly, Jésula Toussaint Visser, Nicolas Matthews, Katherina Sattler | muzikanten: Jochem Braat, Karima El Fillali, Oriol Marès, Niels Meliefste | decor: Ascon de Nijs | kostuums: MAISON the FAUX |dramaturg: Friederike Schubert | muzikaal dramaturg: David Dramm |lichtontwerp:&nbsp;Maarten van Rossem</p></div></div><div class="layout layout--is-info"><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://www.nite.nl/" class="layout__info__link" target="_blank">Website NITE</a></div></div>