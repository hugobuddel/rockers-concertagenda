<!-- wp:paragraph -->
<p><strong><em>FEEST VAN HET HONDSVOT</em></strong> is een totaalkunstwerk waarbinnen muziek, film, literatuur, poëzie, theater, animatie- en tekenkunst samenkomen.<br><br>Het is het verhaal van F: in een droom heeft hij die nacht een vrouw gezien, hij loopt met haar langs de zee der vergetelheid, hij is de strandjutter van zijn eigen leven en verzamelt de brokstukken…</p>
<!-- /wp:paragraph -->
<!-- wp:paragraph -->
<p>In zijn droom voert F ons terug langs de pleisterplaatsen waar hij op zijn tocht heeft haltgehouden. We zien de dingen die hij heeft gezien, de mensen die hij heeft ontmoet, horen de verhalen die hem zijn verteld.</p>
<!-- /wp:paragraph -->
<!-- wp:paragraph -->
<p><em>De duivel loert op mij vanachter elke hoek.<br>Of ik binnen ben of buiten, hij is altijd naar mij op zoek.<br>Hij houdt me in de gaten vanaf de bodem van mijn glas.<br>En als ik ervandoor wil gaan helpt hij me in mijn jas.</em></p>
<!-- /wp:paragraph -->
<!-- wp:paragraph -->
<p>F wordt op zijn reis vergezeld door het hondsvot, de duivel.<br>We reizen met hen mee door het landschap van De Kift. Het vertrekpunt is het laatste album Hoogriet van waaruit we langzaam terugreizen langs de elf<a></a> voorgaande ‘pleisterplaatsen’ van De Kift:</p>
<!-- /wp:paragraph -->
<!-- wp:paragraph -->
<p>Bal – Bidonville – Brik – Hoofdkaas – 7 – Vier voor Vier – Koper –– Vlaskoorts – Gaaphonger – Krankenhaus – Ijverzucht.</p>
<!-- /wp:paragraph -->
<!-- wp:paragraph -->
<p><strong><em>FEEST VAN HET HONDSVOT</em></strong> is een opeenvolging van muziek- en tekstflarden uit het oeuvre van De Kift, gecombineerd met nieuwe muziek en teksten geput uit de wereldliteratuur. Het decor wordt gevormd door de (deels geanimeerde en geprojecteerde) tekenkunst van drummer/vormgever Wim ter Weele. Aaneengeregen als een grote zwerftocht door verleden, heden en toekomst ontvouwt zich de wereld van De Kift en het decor waarin F heeft gezworven.</p>
<!-- /wp:paragraph -->
<!-- wp:video {"id":9461} -->
<figure class="wp-block-video"><video controls="" src="https://www.podiumdeflux.nl/wp-content/uploads/2022/07/Feest-van-het-Hondsvot-teaser01-NL.mp4"></video></figure>
<!-- /wp:video -->