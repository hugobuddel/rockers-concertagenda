<p>Nadat <strong>Ferocious Dog</strong> als support van Flogging Molly 013 aandeed wisten wij één ding zeker: dit zestal moet terugkeren! De band uit Engeland staat bekend om hun punk songs die ze voorzien van Keltische invloeden. Dit zorgt voor een uniek, politiek geëngageerd geluid waarmee Ferocious Dog al onder andere Lowlands en Paaspop en diverse poppodia door heel Europa plat speelde. Het zestal omschrijft zichzelf niet als een band, maar als een familie en dat zie je ook terug in hun acties. Zo organiseren ze bijv. fooddrops samen met lokale voedselbanken in de plekken waar zij optreden en zijn ze uitgesproken milieuactivisten. De mannen nemen geen blad voor de mond en laat je deze avond zien waar folk voor staat: het geluid van het volk en dat zullen ze laten horen ook!</p>