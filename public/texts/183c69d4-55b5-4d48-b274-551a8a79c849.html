
						<div id="fb-root" class=" fb_reset"><div style="position: absolute; top: -10000px; width: 0px; height: 0px;"><div></div></div></div>
<p><strong>Stars and Stripes</strong>, de Amerikaanse Oi! band met daarin leden van Slapshot komt naar Dynamo. <strong>Skroetbalg</strong> en <strong>On</strong> <strong>The Rampage</strong> verzorgen op deze avond de support. Dus haal je bretels en Doc’s uit het vet en zorg dat je 15 juni in de Dynamo kelder te vinden bent!</p>
<h5>STARS AND STRIPES</h5>
<p>Voor de eerste keer komt Choke, zanger van Slapshot met zijn Stars and Stripes naar Dynamo. De laatste keer dat ze in Eindhoven speelden, stonden zijn tijdens de afterparty van The Sound Of Revolution in het Blue Collar Hotel. Veel mensen stonden voor een dichte deur met daarop “SOLD OUT”. Dit keer is er voor iedereen weer een kans om deze cult streetpunk/Oi! te zien in de basement van Dynamo! Maar ben er vlug bij, er zijn maar 175 tickets verkrijgbaar! Met 3 platen op zak, levert de band 3 klassieke US Oi! platen. Stuk voor stuk niet meer uit je kop te krijgen. Fans van The Bruisers, Slaphot, ouwe UK Oi! weten genoeg, Shave for Battle!<br>
<a href="https://www.facebook.com/profile.php?id=100063703210538">Stars and Stripes Facebook</a></p>
<h5>Skroetbalg</h5>
<p>Drentse punkrocker Skroetbalg trokken in 2021 de aandacht van verschillende Nederlandse radiozenders als 3FM en KinkFM met hun eerste demo. De mannen bezingen in het bezingen in het Drents-Nedersaksisch de zaken die het leven de moeite waard maken: bier, auto’s, vechten, andermans moeder en natuurlijk hun geliefde provincie. Hun gaat-ja-mooi-zo punkrock knipoogt naar oude en recentere rockhelden maar is niet bang om de geluidsbarrière (en -normen) te doorbreken.<br>
<a href="https://skroetbalg.nl">skroetbalg.nl</a></p>
<h5>On The Rampage</h5>
<p>De Nederlandse en Belgische formatie On The Rampage bestaat uit ex-leden van Tech9, Evil Conduct en The Insumers. De band werd in 2017 gevormd om hard-hitting, no-nonsense streetpunk met een melodisch randje te maken!<br>
<a href="https://www.facebook.com/OnTheRampage/">facebook.com/OnTheRampage</a></p>
<h6>Info</h6>
<p>Tickets zijn direct verkrijgbaar in de voorverkoop voor € 15,00. Tickets bij de deurverkoop zijn verkrijgbaar voor € 17,50.</p>
					