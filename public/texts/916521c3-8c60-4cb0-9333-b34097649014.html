
                <div class="island island-light is-pulled-up">
                    <div class="wysiwyg" property="description">
                        
                                                            <p><strong>Groningse indiepop met invloeden van Oasis, The Libertines &amp; The Who</strong></p>
                            
                            <p>Broers in bands, dat is vragen om problemen. De popgeschiedenis staat er bol van, maar niet bij Orange Skyline, waar de gebroeders Stefan en Niels van der Wielen een ideaal creatief koppel vormen. Een beetje dollen dat wel, wel meer ook, maar ze vechten elkaar niet het kot uit zoals de Gallagher ‘bruvvas’. <br><br>Inspiratie van dat illustere tweetal is er zeker. Een beetje ‘oomph’ – Engels voor ‘pit, opwinding’ – geen band kan zonder. Rock ‘n’ roll is als het goed is altijd minstens voor 30% bepaald door opwinding, nou die krijg je hier met bakken. Orange Skyline is op hun door JB Meijers geproduceerde titelloze tweede album de indie rock 'n roll band die ze altijd al in zich hadden. ‘Iedere indieband gaat met zijn tweede plaat elektronisch,’ zegt zanger/gitarist Stefan van der Wielen met een grijns. ‘Wij doen het net andersom. We hebben nu pas onze rockplaat gemaakt. We zijn compleet schizofreen.’ Heette hun debuutalbum uit 2017 daarom soms Things That I Hide kun je je achteraf afvragen. ‘Het was een album waarop we wel héél veel wilden,’ reageert broer Niels. ‘Als je ons ziet, zie je een rock 'n roll band. Dat klopt nu wel met de tweede plaat.’ Ze houden ook van klassieke rock 'n roll bands met koppels zoals The Who met Townshend<br>en Daltrey.<br><br>De reeks singles die de band uitbracht richting release van het debuut voor Sony is zeer succesvol. Twee Radio2 TopSongs, waaronder het officiële NOS Winterspelen anthem “A Fire”. Ook op de andere nationale zenders werden alle single tot op heden op de playlist geplaatst. ‘Het gaat niet meer alle kanten op en de songs zijn beter,’ vindt Niels. Drukbezet producer/muzikant JB Meijers was de perfecte match met de band. JB snapte precies waar de band naartoe moest. Niels: ‘Met JB werken ging zo lekker. Hij spreekt dezelfde muzikale taal als wij, want hij heeft naar dezelfde muziek geluisterd. Hij kan ook goed arrangeren en hij speelt elk denkbaar instrument.’<br><br>Band en producer kenden elkaar nog van een incidentele samenwerking bij 3FM bij de vertolking van de Beach Boys-song God Only Knows. Met JB hebben ze ook twee van de 10 tracks voor het nieuwe album geschreven, Reflection en de absolute hymne Shine On. Eerstgenoemde track is hun ‘broersnummer’, het is dan ook een duet. Stefan: ‘We hebben het tegen elkaar geschreven. We gaan daar terug naar de plek waar we zijn opgegroeid.’ En dat is Groningen waar ook drummer Mart Atema en bassist Simon ‘Benus’ Christiaanse vandaan komen. Samen vormen ze de vier klassieke elementen: Stefan is het vuur, Niels het water, Mart de aarde en Benus de lucht.&nbsp;Ja, je leest het goed, Niels zingt ook lead vocals op deze tweede plaat. Dat is nieuw. Hij neemt ook de zang voor zijn rekening op de eerste single Keep It Together. Je zingt het direct mee, alsof je het nummer al jaren kent. Het blijkt het sleutelnummer van de plaat te zijn. <br><br>Vele bands waarmee Orange Skyline ooit is komen bovendrijven zijn verdwenen, om wat voor een reden dan ook. Maar onze boys zijn er nog. ‘We zijn de laatste der Mohikanen,’ stelt&nbsp;Stefan tevreden vast. ‘Iedereen zit in z’n schuttersputjes, wij houden moed en gaan door.’ Gewapend met ijzersterke songs gaat Orange Skyline frontaal in de aanval. Het is het geluid van de cavalerie die over de heuvel komt galopperen. Die strijdlust spat van het hele album af.<br><br>De term hymne is hierboven al gevallen, dan moet je adrenalinenummers als A Fire, Modern Times eens horen. En&nbsp;Meet You In The Middle is de Wonderwall-achtige ballad die de band wel eens naar het grote publiek zou kunnen brengen.&nbsp;Ondertussen is zanger Stefan in augustus 2022 te zien in het mega-populaire programma ‘De Slimste Mens”, alwaar&nbsp;hij laat zien dat rockers best heel intelligent kunnen zijn. Daar gaat je hart nog eens sneller van kloppen. Denk er een vol voetbalstadion bij. Orange Skyline is ook een echte voetbalband, een eigenschap die ze met veel Manchester-bands delen, van The Fall tot Oasis. That’s The Spirit! Er is nog een échte rock 'n roll band, het kan dus nog.. Orange Skyline houdt het vuur brandend.<br><br></p>
<p><strong>Support: Inge Lamboo</strong></p>
<p>De veelzijdige Inge Lamboo maakte haar debuut eerder dit jaar met de single 'Why We Stay'. Daarvoor kwam de multi-instrumentalist online al in de spotlight te staan met haar Engelstalige cover van K3's 'Hart Verloren', waarmee ze optrad bij MNM en op The Best Social Media belandde met de vele covers van haar TikTok-kanaal. Met haar nieuwe single 'Black Heart' onder de arm zal ze jullie opwarmen voor de show van Orange Skyline.  </p>

                                            </div>
                </div>
            