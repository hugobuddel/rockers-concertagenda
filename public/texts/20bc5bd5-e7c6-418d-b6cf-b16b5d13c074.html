
<!-- wp:paragraph -->
<p>Metal, metalcore, punkrock, trash; hoe harder, hoe beter! DE FLUX en de Groote Weiver slaan de handen ineen om harde muziek op de kaart te zetten. Zowel in De Flux als De Groote Weiver vinden er afwisselend optredens plaats van spraakmakende bands aangevuld met een Zaanse (regio) band.</p>
<!-- /wp:paragraph -->
<!-- wp:paragraph -->
<p>Vrijdag 14 oktober komt de Zaanse band <strong>Consolation</strong> naar DE FLUX, samen met <strong>Monolith Deathcult</strong> en <strong>Burial Remains!</strong></p>
<!-- /wp:paragraph -->
<!-- wp:paragraph -->
<p><strong>CONSOLATION</strong> </p>
<!-- /wp:paragraph -->
<!-- wp:paragraph -->
<p>Consolation is dé grondlegger van de Zaanse metalscene! In 1989 raakte de band besmet met het metalvirus, om bewapend met gitaren en een drumstel de eerste deuntjes in de vorm van Death/Doom-metal te produceren. Na een naamswijziging, een demo en enkele bezettingswisselingen begint de band met de release van de eerste CD in 1991 echt vorm te krijgen. Al snel maken zij goede vorderingen en staan enkele Europese tours met bands als Rotting Christ, At the Gates en Grave op het affiche!</p>
<!-- /wp:paragraph -->
<!-- wp:paragraph -->
<p>In 1994 gaat de band op tour met regio-genoten Nembrionic en de ras-Amsterdamse rapformatie 'Osdorp Posse', om zo menig zaal onveilig te maken met een brute combinatie van rap &amp; Death Metal. Na enkele uitstapjes binnen het Metal-genre, succesvolle tours en meerdere albums, valt in 2003 helaas het doek.</p>
<!-- /wp:paragraph -->
<!-- wp:paragraph -->
<p>Het metalbloed kruipt echter waar het niet gaan kan: In 2019 wordt de band bij elkaar geroepen voor een reünie show. Elkaar niet echt uit het oog verloren, komt de band na bijna twintig jaar enthousiast bij elkaar voor een eerste repetitie. Als nooit tevoren is de sfeer geweldig en het muzikaal vakmanschap nog beter. Uiteindelijk zou, na de Corona-periode van bijna twee jaar, in 2022 het eerste optreden plaatsvinden op het Stonehenge-festival. Een enorm succes dat de band doet besluiten nog een tijdje door te gaan.</p>
<!-- /wp:paragraph -->
<!-- wp:paragraph -->
<p>'FLUX is een must vanwege onze basis in de regio', zo spreekt gitarist Dennis Jak. Aangezien de band alleen maar optredens speelt die zij bijzonder vinden, kan dit dus zomaar jouw enige kans zijn om deze band bij ons op het podium te ervaren!</p>
<!-- /wp:paragraph -->
<!-- wp:paragraph -->
<p><strong>MONOLITH DEATHCULT</strong></p>
<!-- /wp:paragraph -->
<!-- wp:paragraph -->
<p>Begonnen als bruut beukende deathmetalband met de nodige elektronische invloeden, doorgegroeid tot een pompeuze combinatie van industrial en death metal die live de voegen uit de muren blaast of de tentharingen uit de grond tilt.</p>
<!-- /wp:paragraph -->
<!-- wp:paragraph -->
<p><strong>BURIAL REMAINS</strong></p>
<!-- /wp:paragraph -->
<!-- wp:paragraph -->
<p>De Nederlandse brute kracht genaamd 'Burial Remains' spuwt deathmetal op de Zweedse manier.</p>
<!-- /wp:paragraph -->
<!-- wp:paragraph -->
<p>Geformeerd in 2017 ter ere van de nalatenschap van Entombed, Dismember, Grave en Carnage bouwt de band al zeer snel al een eigen reputatie op.</p>
<!-- /wp:paragraph -->
<!-- wp:paragraph -->
<p>Met 'Trinity Of Deception' (2019) trekt de band de nodige aandacht in de internationale metalscene, met support van 'wijlen' Sven van het machtige Fleshcrawl die een gedeelte van de zang op het album voor zijn rekening neemt.<br><br></p>
<!-- /wp:paragraph -->
<!-- wp:embed {"url":"https://www.youtube.com/watch?v=YFT3X0zbv90","type":"video","providerNameSlug":"youtube","responsive":true,"className":"wp-embed-aspect-16-9 wp-has-aspect-ratio"} -->
<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio"><div class="wp-block-embed__wrapper">
https://www.youtube.com/watch?v=YFT3X0zbv90
</div></figure>
<!-- /wp:embed -->