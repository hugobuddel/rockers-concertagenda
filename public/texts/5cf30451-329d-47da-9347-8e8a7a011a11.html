<p>De Deens-Zweedse band <strong>VOLA</strong> komt voor de eerste keer naar 013! VOLA weet genres als progressive metal, djent en progrock verdomd goed te verweven tot een bijna verslavend geluid dat je bij de strot grijpt. Na een succesvolle tour door Europa in 2019 stortten de mannen zich op het schrijven van nieuw materiaal. Na een periode waarin hun meest diepe en doordachte concepten op tafel werden gegooid, werd 'Witness' geboren. De groei van VOLA bleek meer voelbaar dan ooit. De wiskundige djent invloeden en bikkelharde metal&nbsp;vermengd met pop-elementen en briljante melodieën zijn het recept voor een geluid wat uitdaagt, maar toch ook toegankelijk is. Fans van o.a. Meshuggah, Haken, Leprous, Opeth en TesseracT zijn gewaarschuwd!</p>
<p>Bovendien nemen ze echt meer dan uitstekende supports mee! De Australische band <strong>Voyager Australia</strong> miste op een haar na Eurovision, terwijl hun mix van 80's pastiche, prog metal en keytar (!) echt onweerstaanbaar is. Daar gaat de winst voor Australië... Opener is de hard aan de weg aan het timmerende melodische progressieve metalband <strong>Four Stroke Baron.</strong> <br></p>