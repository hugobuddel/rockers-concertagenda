
				<p>Het Deense <strong>Hexis</strong> ontstond in 2010 uit de DIY-drijfgeest van de punk- en hardcorescene. Door de energie van het laatstgenoemde genre te combineren met de verlatenheid van black metal, doom en sludge schopte de band het al tot onder meer Roskilde en Roadburn. Dat de band alles behalve stil zit en zich het snot voor de ogen werkt, is dan ook een understatement. Met meer dan 800 shows over de hele wereld in de benen en twee albums en talloze EP’s op zak mag de groep met recht een van de hardst werkende in hun scene genoemd worden.</p>
<p>“Hexis heeft een consequent knallende sound die het bloed doet stromen, de haat doet groeien en je liefde voor heavy muziek doet gloeien” – Angrymetalguy</p>
<p>De supports halen we dicht bij huis en komen van het Utrechtse screamogezelschap Second Guessing en de ondefinieerbare hardheid van Slapende Honden.</p>
<div class="video-shortcode"><div class="fluid-width-video-wrapper" style="padding-top: 56.25%;"><iframe title="Hexis - Septem (Official Video)" src="https://www.youtube.com/embed/RlmE3EQsaN0?feature=oembed&amp;enablejsapi=1&amp;wmode=opaque" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" name="fitvid0" id="player_1"></iframe></div></div>
			