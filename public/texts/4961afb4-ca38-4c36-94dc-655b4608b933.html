<div class="layout layout--is-text"><p><strong>Wende is één van de meest veelzijdige artiesten in Nederland. Ze gaat van pop naar elektronisch, naar jazz en klassiek, en combineert deze muziekstijlen al jaren in grensverleggende interdisciplinaire albums en voorstellingen. Haar prijzenkast weerspiegelt die diversiteit; ze won een Edison in bijna elke categorie en werd als actrice genomineerd voor een Gouden Kalf.</strong></p><p>Wende’s carrière begon in 2003; sindsdien maakte ze zes albums en vijf eigen voorstellingen in binnen- en buitenland. Sinds 2017 cureert ze Kaleidoscoop, waarvoor ze uitdagende samenwerkingen aanging met o.a. Typhoon, Blaudzun en S10. Met haar succesvoorstellingen MENS en De Wildernis speelde ze in uitverkochte theaters en clubs door het hele land en op festivals als Down The Rabbit Hole en Into the Great Wide Open.</p><p>Haar album MENS won de Edison Pop Award 2019 in de categorie Beste Album en werd genomineerd voor het Beste Nederlandstalige Album. In september verschijnt haar nieuwe album <em>Sterrenlopen</em>, hierop staan onder andere de onlangs uitgebrachte nummers <em>Het Is Genoeg</em>, <em>Dit Is Alles</em>, en ook enkele songs uit de Wildernis hebben een plek gevonden op dit nieuwe album.</p></div><div class="layout layout--is-video layout--is-wide layout--has-margin"><div class="layout__media" data-consent="marketing" data-video-embed="https://www.youtube.com/embed/WqsFIgbfXQ0?feature=oembed" data-video-thumbnail="https://img.youtube.com/vi/WqsFIgbfXQ0/maxresdefault.jpg"><div class="layout__media__consent"><span>Je cookie instellingen blokkeren deze video.</span><span><a href="#" class="cookie__trigger">Accepteer marketing cookies</a> om de video in te laden.</span></div></div></div><div class="layout layout--is-text"><p><strong>Support: CHARLOT</strong></p><p>“Hoe kan iemand bang zijn voor iets dat zo mooi is? Soms zijn de engste dingen in het leven het meest bijzonder.” De Nederlandse singer-songwriter CHARLOT laat zich inspireren door kunst, boeken, films en de verhalen die het leven creëert. Onlangs speelde ze op <em>Grasnapolsky</em>, bracht ze haar debuut EP <em>Darker Than The Moon</em> uit en deed ze support shows voor Froukje tijdens haar tour. In maart komt ze met haar nieuwe EP <em>Under Wishing Stars</em>, en op 26 oktober is ze de support-act van Wende</p></div><div class="layout layout--is-video layout--is-wide layout--has-margin"><div class="layout__media" data-consent="marketing" data-video-embed="https://www.youtube.com/embed/tOP_k79OaBo?feature=oembed" data-video-thumbnail="https://img.youtube.com/vi/tOP_k79OaBo/maxresdefault.jpg"><div class="layout__media__consent"><span>Je cookie instellingen blokkeren deze video.</span><span><a href="#" class="cookie__trigger">Accepteer marketing cookies</a> om de video in te laden.</span></div></div></div><div class="layout layout--is-info"><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://wende.nu/home" class="layout__info__link" target="_blank">Website Wende</a></div><div class="layout__info layout--is-text"><svg class="layout__icon" aria-hidden="true"><use xlink:href="#arrow"></use></svg><a href="https://www.facebook.com/events/575351271175842/" class="layout__info__link" target="_blank">Meld je aan voor het Facebook-event</a></div><div class="layout__info layout--is-text"><svg class="layout__icon" aria-hidden="true"><use xlink:href="#info"></use></svg><span class="layout__info__text">Vrije sta- en zitplaatsen beschikbaar</span></div></div>