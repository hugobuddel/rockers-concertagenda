
<p>Met als ondertitel <em>A Celebration of Sound</em> is Le Guess Who? een van de meest vooruitstrevende festivals ter wereld. Het festival presenteert artiesten en geluiden die op andere podia nauwelijks te zien en horen zijn. De 15<sup>e </sup>jubileumeditie vindt plaats van 10 t/m 13 november 2022 in Utrecht. Vier dagen lang neemt Le Guess Who? de stad over met shows van meer dan 150 artiesten die optreden in popzalen, theaters, kerken, oude fabriekspanden en clubs.</p>
<p>Op vrijdag 11 november vind je op het programma o.a. het Londense underground collectief <strong>CURL </strong>(Mica Levi, Coby Sey &amp; Brother May); het uit Tokyo afkomstige experimentele hiphop trio <strong>Dos Monos</strong>; de ambient/jazz van het Duitse <strong>Bohren &amp; der Club of Gore</strong>; de familiegroep <strong>The Staples Jr. Singers</strong>, wiens album 'When Do We Get Paid' uit 1975 recentelijk opnieuw werd uitgebracht door David Byrne’s Luaka Bop label, treden voor het eerst in 40 jaar live op, en voor het eerst ooit buiten de Mississippi Delta; de Palestijnse artiest, rapper en producer <strong>Bint7alal</strong>; de Londense, opkomende indieband <strong>Dry Cleaning</strong>; de uit Detroit afkomstige, in Berlijn woonachtige <strong>Laurel Halo</strong>; West Coast hip hop trio en festivalcurator <strong>clipping.</strong>; en de uit Chicago afkomstige<strong> Jana Rush</strong>, wiens werk het best te omschrijven is als een meesterlijke elektronische achtbaanrit.</p>
<h3><strong>TICKETS</strong></h3>
<p>Vierdaagse passe-partouts voor Le Guess Who? 2022 kosten €158,00; dagkaarten zijn verkrijgbaar voor €58,00 (incl. servicekosten) via&nbsp;<a href="https://widget.yourticketprovider.nl/?cid=1027522&amp;productid=48370#/tickets/48370/OTg4Mzk">leguesswho.com/tickets</a></p>
<div class="js-cookie-btn eagerly-tools-cookie-embed eagerly-tools-cookie-blocked height-fix" data-embed="%3Ciframe+title%3D%22A+taste+of+Le+Guess+Who%3F%22+width%3D%22500%22+height%3D%22281%22+src%3D%22https%3A%2F%2Fwww.youtube.com%2Fembed%2FSc4mjNZJhpk%3Ffeature%3Doembed%22+frameborder%3D%220%22+allow%3D%22accelerometer%3B+autoplay%3B+clipboard-write%3B+encrypted-media%3B+gyroscope%3B+picture-in-picture%22+allowfullscreen%3E%3C%2Fiframe%3E"><span>Je cookie instellingen blokkeren YouTube.<br>Pas <a href="#" class="">je instellingen</a> aan om gebruik te maken van YouTube.</span></div>
